اقتباس از

🌹 ظہر مجلس🌹

موضوع: کسی سے بات کریں تو لہجہ نرم،میٹھا اور سلیقے سے ہو
🎙 اردو بیان :    
 مختار الامہ حضرت اقدس مفتی سید مختارالدین شاہ صاحب دامت برکاتھم العالیہ

بمقام: 
مرکز دارالایمان والتقوی کربوغہ شریف
🌙 بروز :منگل 22 ربیع الاول 1447ھ
☀  بمطابق: 16 ستمبر  2025ء


https://drive.google.com/file/d/1v8BMxW0d7bjD3oWpBBXPk1BycH2P6cgY/view?usp=drive_link


بِسْمِ ٱللهِ ٱلرَّحْمَٰنِ ٱلرَّحِيْمِ

⟪ زبان کی حفاظت: معاشرتی امن کی ضمانت ⟫

صل علی رسول الکریم اما بعد، اعوذ باللہ من الشیطان الرجیم، بسم اللہ الرحمن الرحیم۔

◆ قُل لِّعِبَادِي يَقُولُوا الَّتِي هِيَ أَحْسَنُ ۚ إِنَّ الشَّيْطَانَ يَنزَغُ بَيْنَهُمْ ۚ إِنَّ الشَّيْطَانَ كَانَ لِلْإِنسَانِ عَدُوًّا مُّبِينًا ◆

صدق اللہ مولانا العظیم

درود شریف پڑھیے

⬅ زبان کا غلط استعمال: معاشرتی بگاڑ کی جڑ ➡

انسان معاشرے میں بہت زیادہ خرابیاں، لڑائیاں، جھگڑے جو پیدا ہوتے ہیں، اس کی ایک بڑی وجہ زبان کا غلط استعمال ہے۔ زبان کا غلط استعمال ہے۔ ایک غلط استعمال تو اس کا یہ ہے کہ گناہ پر زبان چلے، وہ تو حرام ہے۔ جھوٹ بولتا ہے، بہتان لگاتا ہے کسی پر، کسی کی غیبت کرتا ہے، کسی کو گالیاں دیتا ہے، ایک طرز تو یہ ہے کہ اس میں معاشرے میں گڑبڑ پیدا ہو جاتا ہے۔ ظاہر ہے کہ تم کسی کی غیبت کرتے ہو، اس کو پتہ چلتا ہے تو اس کے ساتھ تمہاری بدگمانی پیدا ہو جاتی ہے، لڑائیاں پیدا ہو جائیں گی، حسد پیدا ہو جاتا ہے۔

دوسرا طریقہ یہ ہے کہ زبان کا لہجہ سخت استعمال کیا کرے۔ ایک تو آواز ہے انسان کی، ایک طبعی چیز ہے، کسی کا بلند ہوتا ہے، کسی کا میٹھا ہوتا ہے۔ ایک ہوتا ہے کہ وہ کرخت ہوتا ہے۔ وہ جب بات کرتا ہے، بات سے پہلے غصہ کرتا ہے، بات بعد میں کرتا ہے۔ اس کی زبان ایسی کرخت ہوتی ہے کہ پہلے غصہ، بعد میں بات۔ ظاہر ہے کہ اس سے بھی آدمی کے ساتھ جب بھی آدمی کسی سے ملاقات ہو جائے، اس طرح بات کرتا ہے، تو آدمی کے ذہن میں اس کے متعلق بدگمانی یا گویا دشمنی کہیں یا جھگڑے کے خیالات پیدا ہوتے ہیں کہ یہ تو ہے جھگڑالو۔

چوتھی بات تعبیر کی غلطی ہوتی ہے۔ بات کی تعبیر میں بھی بڑا کمال ہوتا ہے۔ آدمی بات کرے، لیکن تعبیر ایسی اختیار کرے کہ وہ مزیدار ہو۔ مثلاً آپ کسی کو کہتے ہیں کہ ہمارے ساتھ کھانا کھائیے۔ یہ تعبیر بات ہے۔ ایک تعبیر یہ ہے کہ آؤ ہمارے ساتھ پیٹ بھر دو۔ اب یہ دوسری تعبیر ہو گئی۔ غلط، اچھا نہیں لگتا۔ مہمان آیا، تم اس کو کہتے ہو کھانے کا وقت ہے اور تم اس کو کہتے ہو کہ کھانا کھاؤ گے؟ اب یہ ایک تعبیر ہے۔ تو بعض لوگ اتنے شرمیلے ہوتے ہیں کہ اس طرح گھر میں بھی کھانا نہیں کھاتے۔ اب آپ اس سے، میں باتوں کے انداز، انداز بھی ضرور اچھا ہونا چاہیے۔ انداز بھی اچھا ہونا چاہیے۔

⬅ حضرت ابراہیم علیہ السلام کا اسوہ حسنہ ➡

مہمان آیا، آپ نے اس کو کہہ دیا کہ بھائی آپ ہمارے ساتھ کھانا کھاؤ گے یا کسی اور جگہ کھاؤ گے؟ تو وہ کہے گا کہ میں کسی اور جگہ کھاؤں گا۔ اس کی نیت ٹھیک ہوگی، اس کی نیت یہ ہوگی کہ شاید کسی نے دعوت کی ہو، لیکن اس کی ضرورت کیا ہے؟ بات بھی لمبی کی اور وہ آدمی اگر شرمیلا ہے تو بعض لوگ نہیں کھا سکتے اس طرح۔ ایک طریقہ یہ ہے کہ آپ بیٹھ جاؤ، انشاءاللہ میں فوراً کھانا لاتا ہوں۔ اب اگر اس نے کھانا کھایا ہو، تو وہ کہے گا میں نے کھانا کھایا ہے۔ بس بات ختم ہوئی۔ تو آپ کو پتہ چلا، یہ کوئی اور چیز بنا کر لاؤ۔ تو اب آپ نے ایسا طریقہ اختیار کیا کہ اگر اس نے کھانا نہ کھایا ہو تو خاموش ہو جائے گا۔ اچھا آپ جائیں جلدی جلدی کھانا لائیں۔ بعض لوگ اتنے سخی ہوتے ہیں کہ بات ہی نہیں کرتے اس کے ساتھ۔ آرام سے گھر میں چلے جاتے ہیں، وہاں سے بچھڑا بھون کر لاتا ہے۔ وہ کون ہے؟ ابراہیم علیہ السلام ہے۔ مہمان آئے، کھانے کا وقت ہے، پوچھا ہی نہیں، بس آپ بیٹھ جائیں۔ گیا، بچھڑے کو ذبح کر دیا، سامنے بھون کر لایا ہے۔ اگر پوچھتے کہ تم کھانا کھاتے ہو، وہ کہتے ہیں نہیں کھاتے۔ وہ تو ویسے فرشتے تھے۔ لیکن ہمیں قرآن تہذیب سکھاتا ہے کہ ہمارے پیغمبر کیسے ہوتے تھے۔ ہمارا خیال ہے کہ بس مہمان سے جان چھوٹے، کس طرح اس کو کسی اور جگہ بھیج دیں تاکہ وہاں ڈیرا لگائے۔

بلوچستان میں ایک علاقہ ہے، شاید یہ بلوچستان میں جو بعض علاقے بڑے مہمان نواز ہوتے ہیں۔ آپ وہاں جائیں تو وہاں چھوٹا سا بچہ گھر میں ہوگا، وہ گھر سے ایک پوڑ نکالے گا، فقیر لوگ ہیں، یہ جو بچھونا ہوتا ہے۔ کوئی یہاں کھجور کی پتی سے بنا ہوا ہوتا ہے، کبھی وہ نکالے گا اپنے ہاتھ ساتھ ہوگا، اور پانی کا گلاس بھی ساتھ ہوگا، کہ ادھر بیٹھ جاؤ۔ پھر گھر کے اندر اگر لسی وسی ہو، وہ بھی لائے گا۔ چھوٹا بچہ ہے، اس کو پتہ نہیں چلتا، لیکن اس کی، وہ کہتے ہیں کہ جو آدمی مہمان ہو اس کو کھلانا چاہیے۔ میں خود خاران میں گیا تھا، وہاں ہماری جماعت گئی تھی تبلیغ میں، چھلے کے۔ خاران اس کا شہر ہے، ایک علاقہ ہے بڑا۔ تو وہاں یہ فصل میں وہ خربوزے وغیرہ نہیں چھوٹے چھوٹے ہوتے ہیں، یہ ہوتے تھے اور پکانے کی یہ کدو وغیرہ کے ٹینڈے وینڈے ہوتے تھے۔ لوگ یوں ہی لے جاتے تھے۔ تو ہم نے کہا آپ لوگ اس کو کیوں کاشت کرتے ہیں؟ وہ کہتے ہیں کہ ہم کھاتے ہیں اس کو۔ وہ پھر، میں نے کہا کہ فروخت نہیں کرتے آپ کیا کرتے ہیں؟ وہ کہتے ہیں کہ یہ فصل جب اگتا ہے، یہ چیزیں ہوتی ہیں۔ پانی بھی نہیں تھا وہاں۔ میں نے ایک کنویں سے پانی نکالنا چاہا تو مجھے موسیٰ علیہ السلام کا کنواں یاد آ گیا۔ بہت بڑا اس پر وہ لگا ہوا تھا۔

تو بہرحال والد صاحب کہتے تھے مجھے کہ ایک بار ہم وہاں گئے تھے، والد صاحب اونٹ خریدتے تھے وہاں، ان کے ساتھ ساتھی تھا وہ اونٹ خریدتے تھے۔ تو وہاں اونٹ ملتے ہیں، وہ ریگستانی علاقے ہوتے ہیں۔ تو وہ کہتے ہیں کہ ہمیں چائے کی ضرورت ہو گئی۔ پٹھان چائے نہ ہو تو کیا کرے گا۔

⬅ گفتگو کا سلیقہ اور نرمی کا اثر ➡

تو ایک بچہ تھا اس نے دودھ لایا کہ یہ پییں۔ تو ہم نے کہا کہ نہیں وہ پٹھان اردو میں کہتے تھے کہ تھوڑا سا ہمیں کالی چائے چاہیے، تھوڑا سا وہ ڈالنا چاہتے ہیں۔ ان کو طریقہ نہیں آتا تھا۔ تو اس نے کہیں سے، دور سے، کہیں سے، جہاں چیزیں اگر استعمال نہ ہو تو وہاں پکائی بھی نہیں جاتی۔ پتہ نہیں وہ کیسے علاقے میں گیا تھا، تو وہ کسی کہاں سے چائے لایا، وہ پتی، اور کہاں سے تھوڑا سا دودھ لایا اور کیا کیا چیز چاہیے؟ میں نے کہا کہ ہمیں طریقہ نہیں آتا پکانے کا۔

تو بہرحال میں عرض کرتا ہوں کہ بعض لوگ مہمان، بے مثال مہمان نواز ہوتے ہیں۔ تو مہمان کے ساتھ آپ نے کیا رویہ رکھنا ہے، کس طرح بٹھانا ہے، کس طرح اٹھانا ہے، اس کا سیکھنا ضروری ہے۔ اس سے معاشرے میں بڑی تبدیلی آتی ہے۔ معاشرے میں بڑی خوبی آتی ہے۔

⬅ حضرت لقمان حکیم اور زبان کی حقیقت ➡

لقمان حکیم صاحب کو اس کے آقا نے کہا کہ تم مجھے یہ بکری ذبح کرو، اس کی سب سے میٹھی چیز جو ہے وہ مجھے لاؤ۔ گوشت بعض گوشت بڑا میٹھا ہوتا ہے۔ اور بعض اس سے کم میٹھا ہوتا ہے۔ تو اس نے زبان اس کو پکا کر لایا۔ اس نے کھا لیا۔ پھر کسی وقت کہا کہ بکرا ذبح کرو لیکن اس بکرے میں جو چیز، گوشت سب سے کمزور ہو اور کھانے کے لحاظ سے سب سے بدمزہ ہو، وہ لائے۔ تو اس نے زبان پکا کر لایا۔ تو اس نے کہا کہ دونوں بار آپ نے زبان لایا۔ اس نے کہا کہ یہ زبان اگر میٹھی ہو، اس سے میٹھی چیز کوئی نہیں ہے۔ اگر یہ کڑوی ہو جائے تو اس سے کڑوی کوئی چیز نہیں ہے، بدمزہ۔ اسی لیے عرب کہتے ہیں: ◆ جرمه صغير وجرمه كبير ◆ (اس کا جسم چھوٹا ہے اور اس کا جرم بہت بڑا ہے)۔ زبان کی جسامت چھوٹا سا ہے، لیکن جرائم بڑے بڑے کرتے ہیں۔ بڑا اچھا گھر ہے، گھرانہ ہے، چل رہا ہے، ایک آدمی غصہ ناک ہے، گھر میں آیا، یہ کیا ہوا؟ یہ بس یہی ہوا۔ تمہیں طلاق ہے، طلاق ہے، طلاق ہے۔ پھر ملاؤں کے پاس پھرتے ہیں کہ کیا کیا جائے۔ کوئی کچھ کہتا ہے، کوئی کچھ کہتا ہے۔ چار بچیاں ہیں، بیٹے، سارا گھر بگڑ گیا۔ یہ کس نے بگاڑ دیا؟ ایک بول ہے، اس سے گھر جڑ بھی جاتا ہے اور گھر توڑا بھی جا سکتا ہے۔

⬅ طعنہ زنی سے پرہیز: ایک اہم نبوی تعلیم ➡

اب یہ طعن ہے۔ آدمی اس طعن کی برائی کو نہیں جانتا۔ دنیا میں اگر آپ کسی کو طعن دیں گے، کسی چیز کا طعنہ دیں گے، آپ کو مرنے سے پہلے پہلے اس طعنے کے ساتھ تمہارا سابقہ پڑنا پڑے گا۔ وہ کہتے ہیں امام کسائی اور امام یزیدی، یہ دونوں قراء ہیں۔ بڑے بڑے قراء ہیں۔ ایک ہے مصر کا اور ایک ہے کوفہ کا۔ تو ایک بار غالباً وہاں بادشاہ وقت کے ہاں دونوں جمع ہو گئے تھے، غالباً وہ اس وقت ہارون الرشید تھا یا کوئی تھا۔ تو کوفے کے امام کو آگے کر دیا۔ امام کسائی کو آگے کر دیا۔ نماز کا وقت تھا، مغرب کا، تو انہوں نے ◆ قُلْ يَا أَيُّهَا الْكَافِرُونَ ◆ شروع کر دیا۔ اور کبھی کبھی آدمی گھبرا جاتا ہے، وہ بند ہو گیا اس میں۔ پھر دوسرا سورت شروع کر دی۔

تو پیچھے امام یزیدی کھڑا تھا۔ جب سلام پھیرا، تو کہنے کے بعد کہا کہ کوفے کے امام کو، قاری کو ◆ قُلْ يَا أَيُّهَا الْكَافِرُونَ ◆ میں بھی بند لگ گیا۔ یعنی کمزور ہے مقصد ہے۔ طعنہ دیا۔ کچھ عرصہ کے بعد پھر امام یزیدی کو آگے کر دیا۔ مغرب کا نماز تھا۔ تو اس نے کہا ◆ الْحَمْدُ لِلَّهِ رَبِّ الْعَالَمِينَ ◆، اب بھول گیا۔ اس کے بعد کیا ہے؟ اس بیچارے نے تو اتنا کر دیا کہ ایک سورت کو تبدیل کر کے دوسرا پڑھ لیا۔ اب تو فاتحہ تبدیل بھی نہیں ہوتا۔ ◆ إِيَّاكَ نَعْبُدُ وَإِيَّاكَ نَسْتَعِينُ ◆... پھر السلام علیکم۔

تو پھر فرمایا:
◆ احْفَظْ لِسَانَكَ لَا تَقُولُ فَتُبْتَلَى ◆
◆ إِنَّ الْبَلَاءَ مُوَكَّلٌ بِالْمَنْطِقِ ◆
(اپنی زبان کی حفاظت کر، کچھ مت کہہ کہ تو آزمائش میں پڑ جائے۔ بے شک آزمائش بولنے پر موقوف ہے۔)

اے چپ رہو، زیادہ مت بولو۔ بلائیں اور مصیبتیں اس زبان کے ساتھ لگی ہوئی ہیں۔ تو طعن مت کرو کسی کو۔ یہ طعن کا وبال آپ کو نقد ملے گا۔ تو نے میرے ساتھ بات کرتے ہو، اپنے گھر کی خبر لے لو، تمہارا بیٹا کیا کرتا ہے؟ ملا بن گیا ہے۔ تو آپ کا بیٹا بھی خراب ہو جائے گا۔

سمجھ آئی بات؟ یہ باتیں بڑی آپ کو چھوٹی چھوٹی لگیں گی لیکن اس کے اندر بہت بڑا سبق ہے کہ بہت سے لوگ اس سے بہت بڑا بڑا نقصان، بڑے بڑے نقصانات اٹھاتے ہیں۔ بڑے بڑے عالم ہوتے ہیں، کبھی کسی کو طعنہ دیتے ہیں کہ تم میرے ساتھ بات کرو۔ ایک تو یہ ہے کہ بیٹے کو نصیحت کریں، یہ غلط چلتا ہے، یہ تو آپ کرنا آپ کا کام ہے، یہ تو کریں، لیکن نہیں وہ پیور طعن، طعن نہ کریں۔ اب یہ طعن کس چیز کا ہے؟ زبان سے کی جاتی ہے۔

اسی لیے نبی کریم ﷺ نے فرمایا کہ جو شخص مجھے یہ دو جبڑوں کے درمیان، یعنی زبان کی ضمانت دے، اور جو اس کی دو پاؤں کے درمیان ہے، یعنی شرمگاہ، تو میں اس کو جنت کی ضمانت دے دوں گا۔ ظاہر ہے کہ جو آدمی پیٹ کی بھی حفاظت کرتا ہے، زبان کی حفاظت کرتا ہے، شرمگاہ کی حفاظت کرتا ہے، تو اللہ تعالیٰ اس کے لیے جنت اس کو دے دیتا ہے۔

⬅ شیطان کا ہتھیار: زبان ➡

میں عرض یہ کرنا چاہتا تھا کہ یہ شیطان جو ہے، یہ شیطان بہت سے جو گناہ ہیں، یہ زبان کے ذریعے سے کراتا ہے۔ اور آدمی سمجھتا نہیں ہے۔ ایک عورت آئی، حضرت عمر فاروق رضی اللہ عنہ کے پاس آئی، برقعے میں آ گئی۔ اب انداز دیکھیں۔ اس نے کہا بیٹی کیا کہہ رہے ہو؟ تو وہ پردے میں تھی، کہ میرا شوہر بڑا نیک آدمی ہے، تمام دن، ہر دن روزہ رکھتا ہے اور پوری رات جاگتا ہے۔ تو چونکہ لکھنے میں مصروف تھا، تو اس نے کہا کہ آپ بڑی اچھی خاتون ہیں، نیک خواتین اپنے شوہروں کی مدح کرتی ہیں۔

تو جب اٹھ گئی تو کعب بن اخیار وہاں بیٹھے تھے۔ اس نے کہا حضرت یہ شکایت کر رہی تھی، لیکن ادب کے ساتھ کر رہی تھی۔ کیا شکایت کر رہی تھی؟ وہ کہتی تھی کہ دن کو روزہ رکھتا ہے، رات کو تمام رات عبادت کرتا ہے، مجھے وقت نہیں دیتا۔ اب طریقہ ہوتا ہے۔ پھر اس کے شوہر کو بلایا، تو اس نے کہا کہ تم اس کو یہ کیا کرو، اس کا علاج یہ بتاؤ۔ اس نے کہا کہ اللہ تعالیٰ نے چار بیویوں کی اجازت دی ہے۔ اس کا مطلب یہ ہے کہ چوتھا دن، اگر تین دن نہ ملے تو کوئی بات نہیں، چوتھے دن ملا کرے۔ یعنی اس کے ساتھ گپ شپ لگایا کرو کچھ۔ مطلب یہ تھا کہ وقت دیا کرو۔

⬅ بات کہنے کا سلیقہ ➡

مقصد یہ ہے کہ اب اس تعبیر کو آپ دیکھیں۔ ایک عورت آ گئی، قیس کو، سردار ہے، گورنر ہے، جا رہا ہے۔ وہ اس کی ماں سے، نانی دادی کی عمر کی لگتی تھی۔ تو اس نے کہا کہ ہمارے گھر کے اندر کوئی چیونٹی نہیں ہے۔ نہ دیمک ہے، نہ چیونٹی ہے، کچھ نہیں۔ تو قیس بڑا ہوشیار تھا۔ اس نے کہا کہ ہاں لا، ہماری ماں کی، اب میں سفر میں ہوں، لیکن اس کے گھر میں فوراً غلہ پہنچاؤ، گھی پہنچاؤ، دالیں پہنچاؤ، پھر انشاءاللہ اس کے لیے ترتیب بنائیں گے۔ پہلے بادشاہ ایسے ہوتے تھے۔ اب وہ کہتے ہیں کہ اس کے پاس اس کی جیب میں جو کچھ ہے وہ کیسے نکالے جائیں گے۔

تو وزیروں نے کہا کہ وہ تو کہتی ہے ہمارا گھر بڑا صاف ستھرا ہے، آپ نے یہ کیوں ایسا کیا؟ اس نے کہا کہ دراصل وہ شکایت کرتی تھی۔ لیکن زبان با ادب تھی۔ وہ کہنا چاہتی تھی کہ ہمارا گھر اتنا اس کے اندر کچھ نہیں ہے کہ چیونٹی اس میں سے کھائے۔ چیونٹی کو بھی کھانے کے لیے کچھ نہیں ملتا۔

بہرحال، میں عرض کرتا ہوں کہ وہ یہ بدگوئی، سخت گوئی، یہ پھوٹ پیدا کرتی ہے۔ یہ جو شیطان کا کام ہے۔ وہ اس کے ذریعے لوگوں کو غصہ، نفرت، حسد، نفاق اس کے دلوں میں ڈال دیتا ہے۔

▬▬▬▬▬▬▬▬▬▬▬▬▬▬▬▬▬
⟪ اہم نکات 📝 ⟫

• ◆ زبان کی اہمیت: ◆ معاشرے میں اکثر لڑائی، جھگڑے اور خرابیوں کی بنیادی وجہ زبان کا غلط استعمال ہے۔
• ◆ غلط استعمال کی صورتیں: ◆ گناہ کی باتیں (جھوٹ، غیبت، بہتان)، سخت اور کرخت لہجہ، اور غلط الفاظ کا انتخاب، یہ سب معاشرتی بگاڑ کا سبب بنتے ہیں۔
• ◆ نرمی اور خوش اخلاقی: ◆ بات کرتے وقت نرمی، محبت اور بہترین الفاظ کا انتخاب کرنا چاہیے تاکہ دلوں میں نفرت کے بجائے محبت پیدا ہو۔
• ◆ طعنہ زنی سے پرہیز: ◆ کسی کو طعنہ دینا بہت بڑا گناہ ہے اور حدیث کے مطابق، طعنہ دینے والا مرنے سے پہلے خود اسی مصیبت میں مبتلا ہو جاتا ہے۔
• ◆ احسان نہ جتلانا: ◆ کسی کی مدد کرنے کے بعد احسان جتلانا اس کی نیکی کو ضائع کر دیتا ہے۔ میٹھی بات کرنا ایسے صدقے سے بہتر ہے جس کے بعد تکلیف دی جائے۔
• ◆ سوچ سمجھ کر بولنا: ◆ کوئی بھی بات کرنے سے پہلے اسے قیامت کے میزان میں تولنا چاہیے کہ آیا یہ بات نیکی کے پلڑے میں جائے گی یا گناہ کے۔
• ◆ انبیاء کا اسوہ: ◆ انبیاء کرام نے ہمیشہ نرمی، حکمت اور بہترین انداز میں بات کی، کبھی کسی کو طعنہ نہیں دیا اور نہ ہی سخت کلامی کی۔

▬▬▬▬▬▬▬▬▬▬▬▬▬▬▬▬▬
⟪ ملفوظات 📜 ⟫

• "زبان اگر میٹھی ہو تو اس سے میٹھی چیز کوئی نہیں ہے، اور اگر یہ کڑوی ہو جائے تو اس سے کڑوی کوئی چیز نہیں ہے۔"
• "زبان کا جسم چھوٹا ہے، لیکن اس کے جرائم بہت بڑے ہیں۔"
• "جو شخص مجھے دو جبڑوں (زبان) اور دو ٹانگوں (شرمگاہ) کے درمیان کی چیز کی ضمانت دے، میں اسے جنت کی ضمانت دیتا ہوں۔"
• "اپنی زبان کی حفاظت کر، کچھ مت کہہ کہ تو آزمائش میں پڑ جائے۔ بے شک آزمائش بولنے پر موقوف ہے۔"
• "میٹھی بات کرنا اور معاف کر دینا اس صدقے سے بہتر ہے جس کے بعد تکلیف پہنچائی جائے۔"
• "شیطان سخت باتوں کی وجہ سے تمہارے دلوں میں نفرت اور جھگڑا ڈالتا ہے۔"
• "آدمی ایسی باتیں کرے کہ وہ گویا اپنی باتوں کو قیامت کے دن والے میزان میں ڈال رہا ہے۔"

▬▬▬▬▬▬▬▬▬▬▬▬▬▬▬▬▬
⟪ خلاصہ 📌 ⟫

اس بیان کا مرکزی موضوع زبان کا صحیح اور غلط استعمال اور اس کے معاشرے پر پڑنے والے اثرات ہیں۔ مقرر نے واضح کیا کہ انسان کی زبان ہی دوستی اور دشمنی، محبت اور نفرت کی بنیاد ہے۔ زبان کا غلط استعمال، جیسے جھوٹ، غیبت، سخت لہجہ اور طعنہ زنی، معاشرے میں بگاڑ، لڑائی جھگڑے اور حسد کا باعث بنتا ہے۔ قرآن کریم کی آیت ◆ "قُل لِّعِبَادِي يَقُولُوا الَّتِي هِيَ أَحْسَنُ" ◆ کا حوالہ دیتے ہوئے سمجھایا گیا کہ اللہ تعالیٰ اپنے بندوں کو بہترین اور سب سے اچھی بات کہنے کا حکم دیتا ہے کیونکہ شیطان بری باتوں کے ذریعے انسانوں کے درمیان پھوٹ ڈالتا ہے۔

اس بیان میں حضرت ابراہیم علیہ السلام کی مہمان نوازی اور حضرت لقمان حکیم کی زبان سے متعلق حکمت کو بطور مثال پیش کیا گیا۔ ساتھ ہی، طعنہ زنی کے سنگین نتائج سے خبردار کیا گیا اور امام کسائی کے واقعے سے سبق دیا گیا کہ کسی کی غلطی پر طعنہ دینے والا خود اسی آزمائش میں مبتلا ہو سکتا ہے۔ آخر میں اس بات پر زور دیا گیا کہ ہر مسلمان کو اپنی زبان کی حفاظت کرنی چاہیے اور کوئی بھی بات کہنے سے پہلے یہ سوچنا چاہیے کہ اس کا انجام کیا ہوگا اور یہ بات قیامت کے دن اس کے لیے حسرت کا باعث بنے گی یا عذاب کا۔ زبان کا صحیح استعمال نہ صرف انسان کو گناہوں سے بچاتا ہے بلکہ ایک پرامن اور محبت بھرے معاشرے کی تشکیل میں بھی کلیدی کردار ادا کرتا ہے۔

#UrduBayan #ZabanKiHifazat #IslamicSpeech #Akhlaq #GoodManners #Quran #Hadith #Taunt #IslamicReminder #SocialReform
#زبان_کی_حفاظت #اسلامی_بیان #اخلاقیات #خوش_اخلاقی #قرآن_و_سنت #طعنہ_زنی #معاشرتی_اصلاح