★ 📚 علم کے ذرائع اور اطاعت کے تقاضے: اللہ، رسول ﷺ اور اولو الامر کی پیروی ✨ ★
بِسْمِ ٱللهِ ٱلرَّحْمَٰنِ ٱلرَّحِيْمِ

يا ايها الذين امنوا اطيعوا الله واطيعوا الرسول واولي الامر منكم. 
صدق اللہ العظیم 
درود شریف پڑھیے۔ 

◆ 🧠 انسان کا علم اور اس کی محدودیت ◆
انسان کا علم ناقص ہے کیونکہ انسان کے علم کے ذرائع محدود ہیں۔ ہمیں علم جن ذرائع سے حاصل ہوتا ہے ان میں ایک ذریعہ ہمارے ظاہری حواس ہیں۔ آنکھوں سے چیزوں کو دیکھتے ہیں۔ کانوں سے سنتے ہیں۔ زبان سے چکھتے ہیں۔ ہاتھ لگا کر کسی کو چھونے سے معلوم ہوتا ہے۔ اور ناک کے ذریعے چیزوں کو ہم سونگھتے ہیں۔ تو ان سے ہمیں پتہ چلتا ہے کہ یہ کیا چیز ہے۔ ایک ذریعہ علم ہمارا ظاہری حواس ہے۔ 

بہت ساری چیزیں ایسی ہیں جن کو ہم مانتے ہیں کہ وہ موجود ہیں لیکن ہم ظاہری حواس سے ان کا ادراک نہیں کر سکتے۔ نہ وہ آنکھوں سے دیکھی جا سکتی ہیں، نہ کانوں سے سنی جاتی ہیں اور نہ زبان سے وہ آپ چکھ سکتے ہیں۔ مثلاً ہم اپنے دکھ درد کا احساس کرتے ہیں۔ کبھی ہم خوش ہوتے ہیں اور کبھی غمگین ہوتے ہیں۔ یہ غم خوشی ظاہری حواس کی چیز نہیں ہے کہ کوئی اس سے اس کا ادراک کر لے۔ تو بہت ساری چیزیں ایسی ہیں جو ہم مانتے ہیں اور وہ یقینی طور پر موجود ہیں۔ لیکن ظاہری حواس ان کا ادراک نہیں کر سکتے۔ 

تو ہمارا ظاہری حواس کا دائرہ محدود ہے۔ آنکھوں کے ذریعے ہم بہت ساری چیزوں کو نہیں دیکھ سکتے۔ بلکہ جن چیزوں کو ہم دیکھتے ہیں اس کا بھی دائرہ محدود ہے۔ اگر آنکھوں کے فاصلہ اپنے حد سے بڑھ جائے بہت دور تک کوئی چیز ہے تو ویسے تو وہ آنکھ سے دیکھی جا سکتی ہے لیکن ہم ان کو نہیں دیکھ سکتے کیونکہ وہ بہت دور ہو گئی۔ اور اسی طرح بعض چیزیں ہمارے آنکھوں کے سامنے ہوتی ہیں لیکن اس چیز کے تمام تر جہات کا ہم احاطہ نہیں کر سکتے۔ یا وہ بہت باریک ہوتی ہے یا بہت زیادہ ہوتی ہے۔ تو یہ گلاس ہے اس کے اندر پانی ہے۔ اس پانی کے اندر جراثیم موجود ہیں خوردبین لگا کر آپ اس کو دیکھ سکتے ہیں۔ لیکن عام آنکھ سے آپ اس کو نہیں دیکھ سکتے۔ دیکھنے والی چیز ہے لیکن ہماری آنکھ اس کو رسائی نہیں کر سکتی۔ تو ہمارے ظاہری حواس کا دائرہ محدود ہے۔ اس لیے ہمارا علم ناقص ہے۔ 

◆ ✨ باطنی حواس اور عقل کی کارکردگی ◆
دوسرا جس ذریعہ سے ہم کو علم حاصل ہوتا ہے وہ ہمارے باطنی حواس ہیں۔ اللہ تعالیٰ نے ہم کو عقل دیا ہے۔ بہت ساری چیزیں جو ظاہری حواس سے معلوم نہیں ہوتیں عقل کے ذریعے ہم ان کا ادراک کر سکتے ہیں۔ جمع تفریق کرتے ہیں۔ تقدیم تاخیر کرتے ہیں۔ صغریٰ کبرٰی بناتے ہیں۔ آگے پیچھے چیزوں کو جمع کر کے اس سے ایک نتیجہ ہم نکالتے ہیں۔ تو یہ عقلی چیزیں ہوتی ہیں۔ عقل بھی علم کا ایک ذریعہ ہے۔ 

اللہ تعالیٰ نے ہمارے اندر روح پیدا کیا ہے۔ روح سے بھی ہم چیزوں کا ادراک کرتے ہیں۔ کسی چیز پر کبھی ہمارا دل نرم ہو جاتا ہے۔ رحم آ جاتا ہے۔ انسان کو رونا آتا ہے۔ حالانکہ اس نے کوئی چیز دیکھی نہیں ہے۔ لیکن خیال کر کے اس کے دل میں کسی مظلوم کو اس نے خیال میں لایا اس کا دل نرم ہوتا ہے۔ یہ نرمی کا احساس کس کو ہوتا ہے؟ یہ روح کو ہوتا ہے۔ قلب کو ہوتا ہے۔ انسان کو مصیبت پہنچتی ہے ایک دم سے اس کے دل میں ایک اس کو دلاسہ مل جاتا ہے۔ اللہ تعالیٰ کی طرف سے اس پر وہ نظر ہو جاتی ہے۔ وہ سکون محسوس کرتا ہے۔ یہ اندرونی چیزیں ہیں روح اس کا احساس کرتا ہے۔ 

لیکن ہمارے اندرونی حواس کا دائرہ بھی محدود ہے۔ عقل بھی ایک خاص حد تک ادراک کر سکتا ہے۔ اور روح کا بھی اپنا ایک خاص حد تک دائرہ ہے۔ اور یہ جو ہماری ظاہری یا باطنی حواس کا ادراک ہے اس میں غلطی کا بہت امکان ہوتا ہے۔ ہم کسی چیز کو آنکھ سے دیکھتے ہیں لیکن بسا اوقات آنکھ اس میں غلطی کرتا ہے۔ مثلاً یہ دور کی پہاڑ کو اگر آپ دیکھ لیں اور آپ پہاڑ اور آسمان کے درمیان فاصلہ کا اندازہ لگائیں۔ تو آپ کو ایسا لگتا ہے کہ پہاڑ سے آسمان ایک گز کی اونچائی پر ہے۔ بالکل قریب قریب لگتا ہے۔ حالانکہ جتنا ہم سے آسمان دور ہے اتنا ہی پہاڑ سے دور ہے۔ کوئی فرق نہیں ہے اس میں۔ انسان کی آنکھ کیا کرتی ہے؟ غلطی کرتی ہے۔ کوئی چیز زیادہ قریب ہو جائے پھر بھی غلطی کرتے ہیں، دور ہو جائے پھر بھی غلطی کرتے ہیں۔ اندھیرے میں اور اجالے میں آنکھ کے نتیجے میں فرق ہوتا ہے۔ بوڑھے اور جوان کی بینائی میں فرق ہوتا ہے۔ 

اسی طرح انسان کے اندر اور چیزیں شامل ہو جاتی ہیں۔ خواہشات انسان کے مل جاتے ہیں۔ انسان کے اندر اللہ تعالیٰ نے ایک وہم کا مادہ پیدا کیا ہے۔ جو چیزوں سے معانی کا انتزاع کرتا ہے۔ کشید کرتا ہے چیزوں کو۔ ایک آدمی ہے اس کو دو آدمی دیکھتے ہیں۔ ایک صورت ہے۔ ایک آدمی اس سے اپنا ایک معنی اخذ کرتا ہے اور دوسرا آدمی اس سے دوسرا معنی اخذ کرتا ہے۔ کسی کا بیٹا ہے اور کسی کا دشمن ہے۔ بیٹا اس سے وہ باپ اس سے کیا اخذ کرتا ہے؟ پیار اخذ کرتا ہے۔ وہ کہتا ہے کہ میں اس کو گلے لگاؤں۔ دشمن جب اس کو دیکھتے ہیں وہ دور بھاگتا ہے۔ وہ کہتا ہے یہ کہیں مجھے مار نہ دے۔ ابھی ایک صورت کو اس نے دیکھ لیا لیکن یہ جو نتیجہ مختلف نکلا یہ انسان کے اندر وہم ہے، وہم۔ وہم اپنا اپنا نتیجہ نکالتا ہے۔ 

جنگل میں جو لوگ شکار کے ماہر ہوتے ہیں۔ وہ جو درندوں کا شکار کرتے ہیں شیر کا، بھیڑیا کا، شوقین ہوتے ہیں اس کے۔ وہ شیر کے پیچھے وہ گھومتے پھرتے ہیں، تلاش کرتے ہیں۔ کہیں شیر مل جائے۔ شیر کو دیکھتے ہی ایک دم سے خوش ہوتا ہے۔ اور عام آدمی اگر جنگل میں جاتا ہے اور شیر کو دیکھے تو وہ کیا ہو جائے گا؟ ڈر جائے گا۔ تو یہ ہر آدمی کے اندر ایک ریڈار سسٹم لگا ہوا ہے۔ وہ چیزوں کو اپنے زاویے سے دیکھتا ہے۔ 

ہمارا تعلیم تو یہ نہیں ہے یہ اضافی بات میں آپ کو کروں گا۔ اس لیے اپنے اوپر قیاس نہ کریں لوگوں کو۔ انسان اس میں بھی بہت غلطی کرتا ہے۔ مثلاً ایک آدمی 40 سال کی عمر کا ہے۔ وہ 20 سال کے نوجوان کو اپنے اوپر قیاس کرتا ہے۔ کل ہمارے مسجد میں چھوٹے بچے دوڑ رہے تھے مسجد کے اندر تاریکی میں جاتے۔ ایک بوڑھا آدمی اس کو کہتا ہے تمہارا کیا کام ہے کہ اندر بھاگتے ہوئے چلے جاتے ہو؟ اس کو تو میں نے نہیں کہا لیکن میں اپنے ساتھ یہ نتیجہ نکال رہا تھا کہ آپ جب بچے تھے تو آپ بھی اس طرح دوڑتے تھے۔ اب آپ بوڑھے ہو گئے۔ بوڑھا آدمی تو صف میں ایک گھنٹہ بیٹھا رہے اس کو اس میں سکون ملتا ہے۔ وہ اگر بچے کو اپنے اوپر قیاس کرے کہ بچہ بھی میرے ساتھ صف میں ایک گھنٹہ بیٹھا رہے تو وہ غلطی کرے گا۔ اس کو بلاوجہ غصہ آ جائے گا۔ بچہ بچہ ہوتا ہے اس کی اس وقت یہ کیا ہوتے ہیں؟ یہی اس کی دل چسپیاں ہوتی ہے اس میں کہ کبھی ایک شرارت کرے۔ 

ایک نوجوان ہے وہ بوڑھے کو اپنے اوپر قیاس کرتا ہے۔ یہ بھی غلطی کرے گا۔ لہٰذا اپنے اوپر قیاس نہ کرو بلکہ اس کے مطابق اندازہ لگاؤ کہ یہ چھوٹا بچہ ہے یا یہ جوان ہے۔ یا یہ طالب علم ہے، یہ دکاندار ہے۔ دکاندار کے اپنے احساسات ہوتے ہیں۔ طالب العلم کے اپنے احساسات ہوتے ہیں۔ ہر ایک کو اپنی اپنی جگہ پر رکھے۔ تو انسان ان چیزوں میں کیا کرتا ہے؟ غلطی کرتا ہے۔ ذرائع علم میں انسان کو غلطی ہو جاتی ہے۔ انسان کا ہر علم جو اس کو خود اپنے ذرائع سے حاصل ہوتا ہے اس میں خطاء کا بہرحال امکان ہوتا ہے۔ انسان کی ظاہری حواس بھی غلطی کرتا ہے اور انسان کی باطنی حواس بھی غلطی کرتا ہے۔ 

◆ 🌟 اللہ کا علم اور اس کی کامل حیثیت ◆
ایک اللہ تعالیٰ کا علم ہے۔ اللہ تعالیٰ کا علم کامل ہے۔ ہر چیز پر اللہ تعالیٰ کا علم محیط ہے۔ کائنات میں کوئی بھی چیز اللہ تعالیٰ سے چھپا ہوا نہیں ہے۔ اندر باہر چھپا ہوا سب کچھ اللہ تعالیٰ کو معلوم ہے اور ایک وقت میں معلوم ہے۔ اس لیے اللہ تعالیٰ کے علم میں خطاء کا امکان نہیں ہے۔ اللہ جو کچھ کہتا ہے وہ سو فیصد صحیح ہوتا ہے۔ اس میں ذرا برابر غلطی کا، خطاء کا کوئی امکان نہیں ہوتا۔ 

◆ 📜 وحی کا علم اور اس کی اہمیت ◆
اس لیے ہمارا زندگی کی نظام طے کرنے میں ہمیں حکم ہے کہ ہم علم الوحی پر انحصار کریں۔ تو سب سے پہلے نمبر پر انسان اگر انحصار کرتا ہے تو عقل پر بھی نہ کرے، اپنے حواس پر بھی نہ کرے سب سے پہلے وحی کے علم پر کرے۔ کیونکہ یہ حواس سارے خطاء ہو سکتے ہیں وحی کا علم خطاء نہیں ہوتا۔ 

یہ جو آیت میں نے آپ کے سامنے پڑھی ہے اللہ تعالیٰ اسی میں یہی بات ارشاد فرماتے ہیں: ◆ یا ایها الذين امنوا اطيعوا الله ◆ اے ایمان والو اللہ کی اطاعت کرو۔ اطاعت کا مطلب یہ ہوتا ہے دل سے اللہ کی بات کو قبول کرو۔ اللہ جو کچھ کہتا ہے بس اس پر یقین رکھو۔ اگرچہ آپ کے حواس کہتے ہیں کہ ایسا نہیں ہے۔ آپ کا عقل کہتا ہے کہ ایسا نہیں ہے۔ پھر بھی آپ کس کی بات مانو؟ اللہ تعالیٰ کی بات مانو۔ کیونکہ عقل سے شاید خطاء ہو جائے۔ حواس سے خطاء ہو جائے۔ وحی میں اللہ تعالیٰ ہمیں فرماتے ہیں کہ مرنے کے بعد انسان پھر زندہ ہو گا۔ پھر جب انسان زندہ ہو جائے تو اس کو عذاب ملے گا یا اس کو ثواب ملے گا۔ جنت میں ایسے ہو گا، جہنم میں ایسے ہو گا۔ 

عقل کہتے ہیں یہ ساری چیزیں ناممکن ہیں۔ ایسے کیسے ہو سکتا ہے؟ ابھی تو انسان کا اپنا عقل ہے۔ انسان خدا کو اپنے اوپر قیاس کرتا ہے کہ ہم اس طرح نہیں کر سکتے تو خدا کیسے کرے گا؟ خدا تو ہر چیز پر کیا ہے؟ قادر ہے۔ ◆ قل یحییها الذی انشاها اول مرة ◆ مشرکین یہی کہتے تھے کہ آدمی جب مٹی میں ریزہ ریزہ ہو جائے۔ اور اس کا جسم تقسیم ہو کر ایک جگہ دوسری جگہ چلا جائے تو پھر اس کو کیسے زندہ کیا جائے گا؟ تو اللہ فرماتے ہیں کہ جب انسان اس دنیا میں تھا ہی نہیں، کچھ بھی نہیں تھا انسان کو اللہ نے پیدا کیا۔ دوبارہ بھی اللہ تعالیٰ اس کو زندہ کرنے پر قدرت رکھتا ہے۔ 

تو اگر عقل کسی بات کو رسائی نہیں کر سکتا۔ یہ بات یاد رکھیں کہ اللہ تعالیٰ کے وحی کا جو علم ہے یہ عقل کے خلاف نہیں ہے۔ عقل خود ایک دلیل ہے۔ اس کا یہ مطلب نہیں ہے کہ وحی پر انحصار کرے عقل کو بالکل نظر انداز کرے۔ جہاں پر وحی کا علم نہیں ہوتا وہاں پر عقل دلیل ہوتا ہے۔ عقل سے آپ کام لیں گے۔ تو وحی کا علم خلاف عقل نہیں ہوتا۔ ہاں، ماوراء العقل ہوتا ہے۔ عقل اس کو رسائی نہیں کر سکتا۔ عقل کا اپنا ایک رینج ہے، ایک حد ہے اس حد سے زیادہ عقل کو پتہ نہیں چلتا۔ تو یہ مطلب نہیں ہے کہ عقل کے خلاف ہے۔ لیکن عقل کی کیا ہے؟ وہ اس کی حدود سے اس پار ہے۔ جس طرح آنکھوں سے ہم ایک حد تک دیکھتے ہیں پھر آگے نہیں دیکھتے۔ اسی طرح عقل سے بھی ہم ایک حد تک معلوم کر سکتے ہیں اس کے آگے پھر نہیں معلوم کر سکتے۔ 

تو وحی کا علم ایک تو ہر چیز پر اللہ تعالیٰ کو علم حاصل ہے۔ اور دوسرا یہ کہ اللہ کا علم اس میں خطاء کا ہرگز امکان نہیں ہوتا۔ کبھی ہمارے اپنے تقاضے ایسے ہوتے ہیں کہ اللہ کے حکم کو بظاہر اپنے لیے نقصان دہ سمجھتا ہے۔ زکوٰۃ کا حکم ہے انسان کے اپنے جو بشری تقاضے ہیں۔ انسان یہ سمجھتا ہے کہ 200 میں اگر 5 روپے آپ نے دے دیا، محنت آپ نے کیا ہے، آپ کے پیسے ہیں تو اس سے 5 روپے کم ہو گئے۔ لیکن اللہ تعالیٰ کا حکم ہے۔ اب ہمیں اگرچہ یہ حکم اچھا نہیں لگتا: ◆ عسى أن تكرهوا شيئا وهو خير لكم ◆ تم اپنے انجام سے بے خبر ہو۔ تمہیں کچھ پتہ نہیں ہے۔ یہ 5 روپے روپے کی مقدار تو کم ہو گئی لیکن آپ کا اور بہت فائدہ ہو گیا۔ مال کی محبت سے آپ کو نجات مل گئی۔ یہ بہت بڑی خرابی ہے۔ 

جیسے ڈاکٹر آپ کو کوئی دوا تجویز کرے۔ نفس تو نہیں مانتا کہ یہ کڑوی دوا کھائے۔ لیکن وہ کڑوی دوا کھانے سے آپ کا کیا ہوتا ہے؟ علاج ہوتا ہے۔ آپ کا روح بچت ہو جاتا ہے۔ آپ کا عقل بچت ہو جاتا ہے۔ آپ کا بہت فائدہ ہوتا ہے 5 روپے کے بدلے آپ کو 5 لاکھ سے زیادہ فائدہ ملتا ہے۔ لیکن انسان کا تو عقل ناقص ہے وہ تو صرف ظاہری چیزوں کو دیکھتا ہے۔ 

ہم روزہ رکھتے ہیں صبح سے لے کر شام تک ہم بھوکے پیاسے رہتے ہیں۔ نفس کیا کہتا ہے؟ یہ تم غلط کرتے ہو۔ کھانا کھاؤ، پانی پیو، مزے اڑاؤ۔ لیکن ہمیں پتہ نہیں ہے خدا کو پتہ ہے کہ یہ آپ کے نفس کو اگرچہ اچھا نہیں لگتا ◆ وہو خير لكم ◆ تمہارے لیے خیر ہے اس میں۔ بہت بڑا خیر ہے۔ آخرت کے لیے بھی تو آپ نے تیاری کرنی ہے۔ اس جسم کو اگر صرف حیوانی طور پر آدمی اس کا خیال رکھتا ہے اور حیوانی طور پر ہلاک ہو جائے تو مرنے کے بعد وہ پھر کیسی زندگی گزارے گا؟ تو اس کا تو ہمیں خیال نہیں ہوتا اللہ تعالیٰ تو مرنے کے بعد کی زندگی کو بھی دیکھتا ہے کہ اس انسان کو مرنے کے بعد جس چیز کی ضرورت ہے اس کے لیے روزہ رکھنا ضروری ہے۔ اس کے لیے زکوٰۃ دینا ضروری ہے۔ حج کرنا ضروری ہے۔ نہیں کرے گا تو مرنے کے بعد یہ ہلاک ہو جائے گا۔ 

◆ 🕋 اللہ اور رسول ﷺ کی اطاعت ◆
اس لیے مسلمان کے لیے سب سے پہلے ہر چیز سے اول نمبر پر اللہ تعالیٰ کی اطاعت ہے۔ وہ آپ کی علم کے خلاف ہو، آپ کے عقل کے خلاف ہو، روایات کے خلاف ہو، ضروریات کے خلاف ہو۔ بس سب سے پہلے کام مسلمان کو یہ کرنا ہے: ◆ اطيعوا الله ◆ اللہ کی اطاعت کرو۔ یہ طے کرنے کے بعد آدمی صحیح مومن بن جاتا ہے۔ کہ مجھے اللہ تعالیٰ کا حکم سب سے کیا ہے؟ مقدم ہے۔ اس پر میں کسی چیز کو ترجیح نہیں دوں گا۔ یہ ہوتا ہے مومن: ◆ اطيعوا الله ◆ اللہ کی اطاعت کرو۔ یعنی اللہ کے احکام، اللہ کے ہدایات، ارشادات ان کو دل سے قبول کر کے اس پر عمل کرو۔ جو فرض درجے کا ہے اس کو فرض کے درجے میں رکھو، جو مستحب مباح کے درجے میں ہے اس کو مستحب اور مباح کے درجے میں رکھو، جس کو اللہ نے حرام کیا ہے اس کو حرام کے درجے میں رکھو۔ اس کو اطاعت کہتے ہیں۔ قبول کرنا۔ جس درجے میں ہے اسی درجے میں اس کو قبول کرو۔ 

دوسرے نمبر پر اللہ تعالیٰ فرماتے ہیں: ◆ واطيعوا الرسول ◆ اللہ کی بھی اطاعت کرو رسول کی بھی اطاعت کرو۔ رسول کی اطاعت بھی اللہ ہی کی اطاعت ہوتی ہے۔ کیونکہ رسول دینی معاملات میں جو بھی احکام یا ہدایات امت کو دیتے ہیں وہ اللہ تعالیٰ کی طرف سے ہوتی ہے۔ ◆ وما ينطق عن الهوى إن هو إلا وحي يوحىٰ ◆ یہ پیغمبر جو کچھ بھی بولتا ہے۔ شرعی احکام اور دینیات کے لحاظ سے وہ اللہ تعالیٰ کی طرف سے وحی ہوتا ہے۔ تو گویا یہ بالواسطہ اللہ تعالیٰ کی اطاعت ہو گئی کیونکہ وحی کس کی طرف سے ہے؟ خدا کی طرف سے ہے۔ تو نبی جو کچھ زبان سے لوگوں کو ہدایت دیتا ہے، اس طرح کرو اس طرح نہ کرو، یا جو اپنے عمل سے کرتا ہے۔ تو وہ خدا ہی کی طرف سے وحی ہوتا ہے۔ تو جیسے اللہ تعالیٰ کی اطاعت لازم ہے نبی کی بھی اطاعت لازم ہے۔ 

رسول اللہ ﷺ نے فرمایا: ◆ من أطاعني فقد أطاع الله ◆ جس نے میری اطاعت کی اس نے اللہ کی اطاعت کی۔ کیونکہ نبی کو جو ملتا ہے وہ خدا ہی کی طرف سے ہوتا ہے۔ اور رسول کو باقاعدہ جدا ذکر کرنے کا مطلب یہ ہے کہ کئی لوگ یہ نہ سمجھے ایک تو اللہ تعالیٰ کی کتاب جو اللہ کی طرف اس کی نسبت کی جاتی ہے کلام اللہ۔ رسول جب کوئی کام کرتا ہے یا کوئی بات ارشاد فرماتا ہے ہر بات کے ساتھ یہ نہیں کہتے کہ اللہ تعالیٰ نے اس طرح فرمایا۔ تو لوگوں کو یہ وہم نہ ہو جائے کہ ہمیں تو صرف اللہ تعالیٰ کی بات اس کو ماننا ضروری ہے نبی کا ہم کی بات ماننے کی ضرورت نہیں ہے۔ 

اس لیے اللہ تعالیٰ نے خصوصی طور پر رسول کی اطاعت کا حکم دیا۔ کہ رسول نماز پڑھتا ہے، روزہ رکھتا ہے، جو کچھ ذکر کرتا ہے وہ ساری چیزیں اللہ تعالیٰ کی طرف سے ہوتی ہیں۔ جو فرض درجے کا ہے اس کو فرض کے درجے میں قبول کرو۔ نبی جو کام مباح کے درجے میں کرتا ہے اس کو مباح کے درجے میں قبول کرو۔ اطاعت یہ اول سے لے کر آخر تک تمام درجات کو شامل ہے۔ یہ کلی مشکک ہے۔ یعنی جواز سے لے کر فرض جواز کے جو درجات ہوتے ہیں مباح ہوتا ہے، مستحب ہوتا ہے، سنت ہوتا ہے، واجب ہوتا ہے، فرض ہوتا ہے فقہاء کے درمیان۔ ان سب کو اپنے اپنے درجات کے مطابق قبول کرو۔ 

تو نبی کی اطاعت بھی اللہ ہی کی اطاعت ہوتی ہے۔ نبی جو کچھ کرتا ہے اور جو کچھ بولتا ہے۔ دینی اس میں چیزوں میں۔ تو اس کو اسی طرح ماننا ضروری ہے جیسے کہ اللہ تعالیٰ کا حکم ماننا ضروری ہے۔ 

◆ 👑 اولو الامر کی اطاعت: علماء اور حکام ◆
تیسری چیز اللہ تعالیٰ نے جو یہاں پر ذکر کیا ہے: ◆ واولي الامر منكم ◆ اللہ کی بھی اطاعت کرو رسول کی بھی اطاعت کرو اولو الامر کی اطاعت کرو۔ یہ بہت اہمیت کا حامل حصہ ہے۔ اور اس میں عام طور پر لوگ افراط تفریط سے کام لیتے ہیں۔ یا اس میں لوگ غلط فہمی کا شکار ہوتے ہیں۔ اولو الامر کی اطاعت کا کیا مطلب ہے؟ 

پہلے تو اولو الامر سے کون مراد ہے؟ مفسرین کا اس میں اپنی تفصیلات ہیں۔ عبداللہ ابن عباس ؓ فرماتے ہیں کہ اولو الامر سے علماء مراد ہیں۔ جن کو اللہ تعالیٰ نے دین کا علم دیا ہے۔ وحی کا علم جن کو اللہ تعالیٰ نے دیا ہے، قرآن اور سنت کو سمجھنے والے ہیں۔ ان کی اطاعت کرو۔ ◆ واطيعوا الله ◆ اللہ کی اطاعت لازم۔ ◆ واطيعوا الرسول ◆ رسول کی اطاعت لازم۔ ◆ واولي الامر منكم ◆ تو ان کی اطاعت بھی کیا ہو گئی؟ لازم ہو گئی۔ مطلب یہ کہ اولو الامر یعنی علماء کی اطاعت لازم ہے، فرض ہے۔ 

اولو الامر سے اگر عبداللہ ابن عباس ؓ کی تفسیر کے مطابق علماء مراد لی جائے، علماء کا ہمارے شریعت میں اپنا ایک معنی ہے۔ یعنی جو اللہ تعالیٰ کے کتاب، نبی کی سنت کو جاننے والے ہیں اور ان کا دل اللہ تعالیٰ کے ساتھ لگا ہوا ہے۔ ◆ انما يخشى الله من عباده العلماء ◆ ظاہر اور باطن میں اللہ تعالیٰ کی نافرمانی نہیں کرتے۔ یعنی عملی طور پر بھی وہ اپنے آپ کو ثابت کر چکا ہے کہ یہ خدا کو ماننے والا ہے، خدا کو جاننے والا ہے اور دین کا علم رکھنے والا ہے۔ علم کے اپنے تقاضے ہوتے ہیں۔ ایک آدمی اگر اپنے علم کے تقاضے پر عمل نہیں کرتا شریعت پر اس کو اور قرآن و حدیث کی اصطلاح میں اس کو عالم نہیں کہا جاتا۔ جو جانتا ہے کہ نماز فرض ہے نماز پڑھتا نہیں ہے۔ تو قرآن اس کو عالم نہیں کہتا۔ 

یہود کے بارے میں اللہ جل جلالہ فرماتے ہیں: ◆ ولو أنهم آمنوا واتقوا لمثوبة من عند الله خير لو كانوا يعلمون ◆ یہ یہود کے بارے میں فرماتے ہیں۔ کہ اگر یہ یہود اللہ پر ایمان لاتے تو یہ ان کے لیے خیر ہوتا۔ اللہ پر تو یہود ایمان لاتے تھے۔ اللہ کو بھی مانتے تھے موسیٰ علیہ السلام کو بھی مانتے تھے۔ پھر آگے اللہ فرماتے ہیں: ◆ لو كانوا يعلمون ◆ یہ لوگ اگر علم رکھتے تو بہت اچھا ہوتا۔ مطلب یہ ہے ان کو علم نہیں ہے۔ کیونکہ علم کے تقاضے پر عمل نہیں کرتے۔ اور جو علم کے تقاضے پر عمل نہیں کرتا اس کو قرآن و حدیث میں عالم نہیں کہا جاتا۔ 

بلکہ ان کی مثال تو اللہ تعالیٰ خود فرماتے ہیں: ◆ مثل الذين حملوا التوراة ثم لم يحملوها كمثل الحمار يحمل أسفارا ◆ جو تورات کو اپنے اوپر اٹھاتا ہے، یعنی تورات پر ایمان بھی لاتا ہے اس کو سیکھتا بھی ہے، اس کا علم بھی حاصل کرتا ہے۔ ◆ ثم لم يحملوها ◆ پھر عمل نہیں کرتے تو ان کی مثال گدھوں کی طرح ہے۔ گدھا تو قابل اعتماد نہیں ہوتا۔ اسی لیے عالم وہ ہوتا ہے جو اللہ تعالیٰ کے دین کو یعنی اس کی امانت اور دیانت پر بھی اعتماد ہو اور اس کے علم و فقہ پر بھی اعتماد ہو۔ 

وہ اللہ تعالیٰ کی منشاء کو صحیح طرح جانتا ہو اور اسی پر عمل بھی کرتا ہو۔ کیونکہ اگر عمل اس کا اپنے علم کے مطابق نہیں ہے اس پر اعتماد نہیں کیا جاتا۔ شاید وہ پھر لوگوں کو مسئلہ بتانے میں بھی غلطی کرے اپنے مفاد کی خاطر جس طرح کہ یہود کرتے تھے۔ اللہ تعالیٰ نے اسی لیے تو اس امت کو منع فرمایا: ◆ ولا تشتروا بايات الله ثمنا قليلا ◆ یہود کی طرح اللہ تعالیٰ کے احکام پر دنیا کا عوض وصول نہ کرو۔ کہ پیسے اور اپنی جاہ و حشمت کی خاطر دینی احکام میں آپ دھاندلی کریں۔ خورد برد کریں۔ 

جس سے آپ کا اپنا دنیاوی نقصان ہوتا ہے وہ حکم لوگوں کو نہیں بتاتے۔ وہ چھپاتے ہیں۔ کتمان حق بہت بڑا جرم ہے۔ ◆ إن الذين يكتمون ما أنزل الله من الكتاب اولئك عليهم لعنة الله ◆ ان لوگوں پر اللہ تعالیٰ کی کیا ہوتی ہے؟ لعنت ہوتی ہے۔ تو عالم وہ جو ہمارے قرآن و حدیث اور شریعت میں اس کو عالم کہا جاتا ہے جو مقتدا بننے کی صلاحیت رکھتا ہے۔ ایسے علماء کا اطاعت واجب ہے۔ 

یہ مسئلہ آپ سمجھے ایسے علماء کی اطاعت واجب ہے۔ اللہ کی اطاعت واجب ہے، رسول کی اطاعت واجب ہے، اولو الامر کی اطاعت واجب ہے۔ 

اب رسول کا اطاعت تو یہ معنی ہے کہ جو وہ کرتا ہے اور جو وہ بولتا ہے دینی معاملات میں اس کی اطاعت واجب ہے۔ اور نبی کے کرنے اور بولنے میں خطاء کا احتمال نہیں ہوتا۔ کیونکہ نبی کو بھی وحی کے ذریعے علم دیا جاتا ہے اور وحی میں خطاء کا امکان نہیں ہوتا۔ 

علماء کا اطاعت کیسے واجب ہے اور کن چیزوں میں واجب ہے؟ علماء کی اطاعت کا ایک مطلب یہ ہے کہ عوام جو اللہ تعالیٰ کی وحی کو سمجھتے نہیں ہیں۔ مثلاً قرآن مجید کا معنی ان کو نہیں آتا۔ یا عربی لوگ ہیں معنی تو ان کو آتا ہے لیکن اس کی تفسیر نہیں آتی۔ کیونکہ قرآن مجید کا اپنا زبان ہے۔ عربی زبان میں بعض اوقات آدمی کو عربی آتی ہے لیکن قرآن کو نہیں سمجھے گا۔ ◆ وأقيموا الصلاة ◆ نماز قائم کرو۔ اب آپ پورے عربی لغات میں دیکھیں وہ صلوٰۃ کا معنی دعا سے کرتے ہیں۔ 

لیکن نبی نے صلوٰۃ کا جو تفسیر کیا ہے تو نبی کی اطاعت اس لیے ضروری ہے کہ قرآن کا جو منشاء ہے وہ آپ کو سمجھ آ جائے۔ ورنہ اگر آپ صرف لغات کی کتابوں پر انحصار کریں گے تو پھر آپ ◆ أقيموا الصلاة ◆ سے یہ معنی لیں گے کہ دعا کرو بس صبح شام۔ وہ جو خاص عبادت ہے اس کا آپ کو سمجھ نہیں آئے گا۔ 

تو جو لوگ عوام ہیں قرآن اور حدیث کو نہیں سمجھتے، اس کا معنی نہیں سمجھتے یا اس کا تفسیر نہیں سمجھتے۔ تو کسی امانت دار، دیانت دار، علم و فقہ کا جو رکھنے والا ہے اس عالم کی بات پر اس کو عمل کرنا ضروری ہے۔ وہ خود نہیں جانتا تو کسی عالم کے پاس بیٹھ کر اس سے پوچھے گا ◆ أقيموا الصلاة ◆ کا کیا معنی ہے۔ اس نے اس کو بتایا کہ صلوٰۃ کا یہ معنی ہے۔ اب یہ اس عالم کی بات کو مانے گا۔ تو عالم کی بات کا مان نبی درحقیقت کس کا بات ہو گیا؟ خدا ہی کا بات ہو گیا۔ 

رسول کا بات ایک واسطے سے اور عالم کا بات دوسری واسطے سے۔ ◆ فاسئلوا أهل الذكر إن كنتم لا تعلمون ◆ یہ انہی لوگوں کے لیے حکم ہے۔ جو خود نہیں جانتے قرآن و حدیث کو۔ کیونکہ ایسا تو یہ ہم دیکھتے ہیں بہت سارے لوگ ہیں یا وہ خود اتنے زیادہ عقلمند نہیں ہوتے یا بعض اوقات وہ دنیا کے دھندوں سے فارغ نہیں ہوتے، کمزوری ہوتی ہے انسان کی۔ دوسرے علوم حاصل کر لیتے ہیں قرآن کا علم حاصل نہیں کرتے۔ تو پھر وہ عالم ہی کی بات پر کیا کرے گا؟ عمل کرے گا۔ 

جو اہل الذکر ہے، اہل علم ہے ان سے مسئلہ پوچھو۔ ◆ فاسئلوا ◆ حکم ہے۔ سوال کس لیے کیا جاتا ہے؟ عمل کے لیے کیا جاتا ہے۔ وہ آپ کو جو جواب دے دے اسی پر آپ عمل کریں گے۔ عالم نے کہا کہ یہ فرض ہے بس اس کو فرض سمجھو۔ وہ کہتا ہے کہ یہ حرام ہے اس کو حرام سمجھو۔ یہی اس کا معنی ہے ◆ فاسئلوا أهل الذكر إن كنتم لا تعلمون ◆ اگر تم خود نہیں سمجھتے۔ 

تو ایک معنی تو علماء کی اطاعت کا یہ ہے کہ قرآن و حدیث کا معنی وہ آپ کو سمجھائے۔ قرآن و حدیث کی تفسیر آپ کو سمجھائے۔ اس لحاظ سے بھی علماء کی اطاعت واجب ہے۔ 

دوسرا مطلب یہ ہے قرآن مجید تو چونکہ آخری انسان تک ہدایت کا وہ ہمارا مشعل راہ ہے، ضابطہ حیات ہے۔ اور ہر زمانے میں چونکہ نئے نئے مسائل پیدا ہوتے ہیں۔ قرآن مجید میں تو اجمالی طور پر اس کا حکم موجود ہوتا ہے۔ لیکن باقاعدہ وہی حکم قرآن پر منطبق کرنا کہ قرآن و حدیث سے اس کا یہ حکم نکلتا ہے۔ یہ فقہاء اور مجتہدین کا کام ہوتا ہے۔ آج کل کے زمانے میں کتنی چیزیں ہیں جو نزول قرآن کے وقت موجود نہیں تھیں۔ ان چیزوں کا حکم بھی ہمارے کتاب میں موجود ہے۔ 

لیکن اس کو نکالنے کے لیے فہم چاہیے۔ معاذ ابن جبل ؓ کو رسول اللہ ﷺ جب یمن کی طرف بھیج رہے تھے۔ تو معاذ ابن جبل ؓ سے آپ نے پوچھا کہ وہاں جا کر آپ لوگوں کے مسائل، دینی مسائل کیسے حل کریں گے؟ تو آپ نے کہا کہ ◆ بکتاب اللہ ◆ میں اللہ کی کتاب کھول دوں گا اس میں حکم ہوگا اسی کے مطابق لوگوں کو جواب دوں گا۔ رسول اللہ ﷺ نے فرمایا اگر کوئی مسئلہ کتاب اللہ میں وضاحت کے ساتھ نہیں ہے پھر آپ کیا کریں گے؟ تو انہوں نے کہا ◆ بسنة رسول اللہ ◆ پھر میں رسول اللہ ﷺ کی سنت میں اس کا جواب تلاش کروں گا۔ 

رسول اللہ ﷺ نے پھر فرمایا اگر وہ مسئلہ رسول اللہ ﷺ کی سنت میں بھی وضاحت کے ساتھ نہ ہو۔ تو پھر معاذ ابن جبل ؓ نے کہا کہ میں اجتہاد کروں گا۔ ◆ اجتهد ◆ کوشش کروں گا۔ اسی مسئلہ پر غور کروں گا کہ کتاب اللہ اور سنت رسول ﷺ کے کن مسائل کے ساتھ اس کا وہ وزن بنتا ہے؟ کس مسئلہ کے ساتھ اس کی مشابہت ہے؟ لہٰذا اگر کسی نتیجے پر میں پہنچ جاؤں۔ تو قرآن میں اگر خمر کا حکم ہے لیکن چرس کا حکم نہیں ہے مثلاً۔ تو آپ چرس کو نکال کر خمر کے ساتھ کیا کریں گے؟ موازنہ کریں گے۔ تو آپ اس نتیجے پر پہنچ جائیں گے کہ خمر اس لیے حرام تھا کہ وہ نشہ کرتا ہے اور نشہ تو چرس بھی کرتا ہے لہٰذا چرس بھی کیا ہو گیا؟ حرام ہو گیا۔ اب چرس کا ذکر نہ تو قرآن میں ہے نہ حدیث میں ہے۔ 

لیکن یہ جو علماء اور مجتہدین اس ماہ کیا کرتے ہیں آپس میں؟ موازنہ کرتے ہیں اور نئے مسائل کا حکم قرآن و حدیث پر منطبق کرتے ہیں، فٹ کرتے ہیں۔ جیسے کمپنی والا وہ گاڑی بناتا ہے اس کا فریم بناتا ہے۔ ہر جگہ کے لیے اپنا ایک وہ چیز ہوتی ہے۔ مستری کیا کرتا ہے؟ ان چیزوں کو دکان میں تلاش تلاش کر کے اسی جگہ میں فٹ کر دیتا ہے۔ تو اس سے گاڑی کیا ہوتی ہے؟ چل جاتی ہے۔ مستری ایسا نہیں ہوتا کہ اپنی طرف سے کوئی چیز کیا کرتا ہے؟ ایجاد کرتا ہے۔ وہی چیزیں ہوتی ہیں لیکن صرف فٹ کرنے کا کام کس کا ہوتا ہے؟ مستری کا ہوتا ہے۔ یہ چھوٹے چھوٹے نٹ ہوتے ہیں۔ عام آدمی اگر وہ لگائے گا تو کیا کرے گا؟ غلطی کرے گا۔ مستری کو ہر نٹ کا جگہ معلوم ہوتا ہے۔ یہ چھوٹے نٹ کا جگہ ہے یہ بڑے جگہ کا ہے۔ بس نٹ کو اٹھا کر وہاں پر لگا دیتا ہے۔ علماء کا یہ کام ہوتا ہے۔ 

خدا تعالیٰ نے ہمیں دین کا ایک کیا نقشہ پورا دیا ہے۔ آج کل نئے نئے مسائل پیدا ہوتے ہیں تو علماء ان مسائل کو اٹھا کر دیکھتے ہیں۔ اس مسئلے کا جگہ کون سا ہے۔ وہاں فٹ کر کے لگاتے ہیں۔ کسی کو حرام میں فٹ کرتا ہے، کسی کو فرض میں فٹ کرتا ہے، کسی کو مباح میں فٹ کرتا ہے۔ یہ ہوتا ہے مجتہدین کا کام۔ اور اسی کو معاذ ابن جبل ؓ نے کہا ◆ اجتهد ◆ میں اجتہاد کروں گا کوشش کروں گا۔ رسول اللہ ﷺ خوش ہو گئے اور کہا ◆ الحمد للہ الذی وفق رسول رسول اللہ لما یحب ویرضى ◆ اللہ تعالیٰ کی حمد و ثنا ہے جس نے رسول کے نمائندہ کو اس چیز کی توفیق دے دی جس کو اللہ پسند کرتے ہیں۔ اور جو اللہ تعالیٰ کو پسند ہے۔ تو اجتہاد ہوتا ہے علماء کا کام، مجتہدین فقہاء کا کام۔ 

اب عام لوگ تو یہ کام نہیں کر سکتے۔ لہٰذا اگر کوئی مجتہد کوئی نیا مسئلہ اس کا استنباط کرے۔ جس طرح ہم امام ابو حنیفہ ؒ کے مقلد ہیں۔ بعض لوگ یہ پروپیگنڈا کرتے ہیں کہ یہ امام کو کیا کرتے ہیں؟ گویا کہ نیا شارح بناتا ہے، نیا دین لاتا ہے۔ ہم یہ نہیں کہتے کہ امام ابو حنیفہ کوئی نیا دین بناتا ہے۔ نبی ﷺ کے دین پر نئے مسائل کو فٹ کرتا ہے۔ اور ◆ فاسئلوا اهل الذکر إن كنتم لا تعلمون ◆ کا یہی مطلب ہے کہ جب تم خود نہیں جانتے تو امام کے پاس جاؤ۔ پھر امام کی بات مانو۔ امام کی بات ماننا لازم ہے۔ 

یہ تینوں ایک ساتھ آئے ◆ اطيعوا الله واطيعوا الرسول واولي الامر منكم ◆ لہٰذا علماء بھی کیا ہے؟ واجب الاطاعت ہے۔ ہاں میں نے آپ کو یہ تفصیل بتا دیا کہ جو علماء دینی لحاظ سے امانت و دیانت، علم و فقہ میں اپنے آپ کو ثابت کر چکے ہیں اور لوگ ان پر اعتماد کرتے ہیں۔ اس میں عوام کو ان کی دیانت پر یہ اجازت ہے کہ اگر وہ کسی ایک عالم کے بجائے دوسرے پر وہ کرتا ہے تو علماء کا آپس میں اختلاف رائے بھی ہو جاتا ہے۔ 

یہ اختلاف رائے علماء کے لیے اجازت ہے عوام علماء کے مسائل کے پابند ہیں۔ وہ ان کی باتوں کو کیا کریں گے؟ اس پر عمل کریں گے۔ اب اس میں ایک فرق یہ ہے کہ رسول بھی واجب الاطاعت ہے، علماء بھی واجب الاطاعت ہیں۔ فرق یہ ہے کہ رسول کے ساتھ اختلاف کی گنجائش نہیں ہے۔ رسول کے ساتھ کسی کو اختلاف کی گنجائش نہیں ہے، جتنا بھی بڑا عالم ہو۔ لہٰذا ہم امام ابو حنیفہ رحمہ اللہ کے بارے میں یہ نہیں کہتے کہ وہ رسول اللہ ﷺ کے حکم کے خلاف حکم بتاتا ہے۔ بلکہ ہماری کتابوں میں وضاحت کے ساتھ خود امام ابو حنیفہ ؒ نے فرمایا ہے: ◆ إذا صح الحديث فهو مذهبی ◆ حدیث جب آپ کے سامنے ثابت ہو جائے بس وہی میرا مذہب ہے۔ پھر اس کے سامنے امام کی بات نہیں چلتی۔ تو نبی کے ساتھ تو کیا نہیں ہوتا؟ اختلاف نہیں ہوتا۔ 

علماء کے ساتھ اختلاف کیا جا سکتا ہے۔ لیکن اختلاف کا حق علماء کو حاصل ہے۔ جیسے امام ابو حنیفہ رحمہ اللہ کے ساتھ امام شافعی کو اختلاف کا حق حاصل ہے۔ امام مالک کو اختلاف کا حق حاصل ہے۔ امام احمد ابن حنبل کو اختلاف کا حق حاصل ہے۔ اگر ایک آدمی خود قرآن و حدیث کو نہیں جانتا اور وہ امام کے ساتھ اجتہاد میں اختلاف کرے تو یہ کیا ہوگا؟ یہ خلاف عقل بھی ہے، روایات کے بھی خلاف ہے اور انسان کے وہ اس کے بھی خلاف ہے فائدے کی۔ ایسا کوئی نہیں کرتا کہ وہ اہل فن کے ساتھ غیر اہل فن کیا کرے؟ مباحثہ کرے۔ 

ڈاکٹر کے پاس آپ نے کسی کو دیکھا ہے جو خود ڈاکٹر نہیں ہے۔ کچھ بھی نہیں جانتا۔ اور ڈاکٹر کے ساتھ اختلاف کرے کہ آپ اس میں انجیکشن نہ لگاؤ اس میں مجھے دوائی دے دو۔ اگر کچھ درجے کا سمجھدار ہے پھر تو ٹھیک ہے۔ کچھ بھی نہیں جانتا۔ ڈاکٹر اس کو کیا کہے گا کہ چلو اپنے گھر چلے جاؤ۔ میرے پاس آ کر اب کیا کریں گے؟ میرے ساتھ بحث کرتے ہیں۔ تو بحث کرنے کا اپنا ایک طریقہ ہوتا ہے اور اختلاف کرنے کے بھی اپنے قوائف ہوتے ہیں۔ ہر کسی کو اختلاف کرنے کی اجازت نہیں ہے۔ عوام کے لیے تقلید کا اور اتباع کا اطاعت کا حکم ہے۔ بس آپ جس کو ایک مرتبہ امانت دار، دیانت دار عالم اور فقیہ سمجھتے ہیں بس اس کی اطاعت کرو۔ یہ آپ کا حکم ہے۔ 

باقی دوسرا فقیہ سامنے آ گیا تو اس کے ساتھ رائے میں اختلاف کر سکتا ہے۔ نبی کے ساتھ اختلاف نہیں ہوتا بس یہ فرق ہے نبی اور کس میں عالم میں۔ عالم کے لیے اتنا مقام کیوں حاصل نہ ہو گا؟ رسول اللہ ﷺ نے خود فرمایا کہ ◆ إن العلماء ورثة الأنبياء ◆ علماء انبیاء کے وارث ہیں۔ وراثت میں جو چیز کسی کو مل جاتی ہے۔ تو اس میں وارث کے ساتھ اور کوئی شریک نہیں ہوتا۔ وہ وارث کا ہی ہوتا ہے۔ اور علماء انبیاء سے وراثت میں کیا چیز لیتے ہیں؟ درہم و دینار نہیں لیتے۔ وہ علماء انبیاء سے علم ہی میراث میں لیتے ہیں۔ تو جو علم اللہ نے انبیاء کو دیا ہے وہی علم اللہ علماء کو دیتے ہیں۔ تو نبی واجب الاطاعت علم ہی کی وجہ سے ہے۔ 

نبی کی اطاعت ہم کیوں کرتے ہیں؟ کہ نبی کے پاس وحی کا علم ہے۔ تو عالم کے پاس بھی وحی کا علم آ گیا۔ لہٰذا دونوں واجب الاطاعت ہیں۔ عالم کی بھی اطاعت واجب ہے اور نبی کی بھی اطاعت واجب ہے۔ بلکہ علم تو حقیقت میں علماء ہی کے ساتھ قائم ہے۔ علم تو ایک معنی ہے یہ خود کیا نہیں کرتا؟ وجود نہیں رکھتا۔ یہ علماء کے ساتھ قائم ہوتا ہے۔ علم اس وقت ہوتا ہے جب عالم ہو گا۔ رسول اللہ ﷺ کا ارشاد مبارک ہے کہ اللہ تعالیٰ علم کو اس طرح نہیں اٹھائیں گے کہ جس طرح لوگ موجود ہیں اور علم کو اسی طرح صرف علم اٹھائے گا۔ بلکہ علم اللہ تعالیٰ علماء کے قبض کرنے سے اٹھاتا ہے۔ 

علماء قبض ہوں گے، علماء اس دنیا سے رخصت ہوں گے تو علماء کے سینوں میں کیا ہو جائے گا؟ علم رخصت ہو جائے گا۔ تو علم کہاں پر ہوتا ہے؟ علماء کے پاس ہوتا ہے۔ لہٰذا اس امت کو یہ بات سمجھنے کی ضرورت ہے کہ یہ تینوں چیزیں کیا ہے؟ واجب الاطاعت ہیں۔ اللہ کی اطاعت، رسول کی اطاعت اور علماء کی اطاعت درجہ بدرجہ اپنے طریقے کے ساتھ۔ 

یہ تو اولو الامر کے عبداللہ ابن عباس ؓ کی تفسیر کے مطابق میں نے آپ کو بات بتا دی۔ اب کے دوسرے مفسرین فرماتے ہیں کہ اولو الامر سے مراد حکام ہیں۔ یعنی جو بادشاہ بن جائے، امیر بن جائے، حاکم بن جائے، قاضی بن جائے، لوگوں کے انتظام سنبھالنے کا اختیار ان کے پاس آ جائے۔ جس کو ہم اصحاب اقتدار کہتے ہیں، بادشاہ۔ 

آپ کا وقت بھی پورا ہو گیا۔ لیکن یہ بات چلو مختصراً میں آپ کو عرض کر دوں۔ یہ آیت اولو الامر میں دونوں داخل ہیں۔ یعنی شرعی احکام میں علماء واجب الاطاعت ہے۔ انتظامی کاموں میں حکام واجب الاطاعت ہے۔ مسئلہ تو آپ کو معلوم ہو گیا۔ لیکن حکام کا واجب الاطاعت ہونے میں ایک بات یہ ضروری ہے کہ وہ ایسی حکم صادر نہ کرے جو شریعت کے خلاف ہو۔ رسول اللہ ﷺ کا ارشاد مبارک ہے: ◆ لا طاعة لمخلوق في معصية الخالق ◆ اگر حاکم نے حکم لگایا کہ مساجد کو تالے لگاؤ کوئی نماز نہیں پڑھے گا۔ کوئی حج کے لیے نہیں جائے گا، کوئی روزہ نہیں رکھے گا۔ حاکم کے اس حکم کا کوئی اعتبار نہیں ہے لہٰذا مسلمان اس کا خلاف کریں گے اس کا اطاعت واجب نہیں ہے۔ 

اولو الامر کی اطاعت کا محل مباحات ہے۔ یعنی جو چیز کرنا اور نہ کرنا دونوں ہمارے اختیار میں ہے۔ اگر وہ ہم کرے یا نہ کرے شریعت ہم کو اس کا پابند نہیں بناتا۔ حاکم اگر ان چیزوں میں ہم کو پابند بناتا ہے کہ آپ یہ کام کرو یا یہ نہ کرو۔ پھر تو ہم حاکم کے حکم کے پابند ہیں لیکن اس میں بھی ایک بہت اہم چیز ہے جس کو ہمارے بعض محدثین نے لکھا ہے، ملا علی قاری رحمہ اللہ اور دوسرے علماء نے۔ 

وہ یہ کہ حاکم کی مباحات میں بھی حکم جب لوگوں کی مصلحت کی خاطر ہو۔ یعنی لوگوں کا اس میں فائدہ ہو۔ ایک انتظام کیونکہ انتظامی امور میں لوگوں کے ترجیحات مختلف ہوتے ہیں، لوگوں کے خواہشات مختلف ہوتی ہے، طبائع مختلف ہوتے ہیں۔ اب اگر ان کو اپنی ان چیزوں پر چھوڑ دے تو کیا ہو جائے گا؟ تصادم ہو جائے گا۔ گاڑی چلانا ہے کوئی کہتا ہے میں دائیں طرف چلاتا ہوں کوئی کہتا ہے میں بائیں طرف چلاتا ہوں۔ اب اگر لوگوں کو اسی طرح کھلا چھوڑ دیا جائے تو آپ کیا سمجھتے ہیں؟ موٹروے پر اگر ہر کسی کو اجازت دی جائے کہ جس طرف چلے جائے، جائے تو دن میں کتنے ایکسیڈنٹ ہوں گے؟ سینکڑوں لوگ کیا ہو جائیں گے؟ وہ ایکسیڈنٹ کی وجہ سے مر جائیں گے۔ اب اگر حاکم یہ حکم صادر کرتا ہے کہ سارے گاڑی دائیں طرف پر چلے۔ تو دیکھو آپ کتنی سپیڈ کے ساتھ گاڑیاں چلتی ہے۔ اور ایک روڈ میں چار چار پانچ پانچ ٹرک ہوتے ہیں۔ لیکن اپنی وہ راستے پر چلتے ہیں کوئی نقصان نہیں ہوتا۔ یہ حکم حاکم کا کیا ہے؟ واجب الاطاعت ہے۔ 

اور چوک پر ٹریفک کا وہ جو اشارے لگی ہوئی ہے۔ کیونکہ ٹریفک میں ایک طرف سے گاڑی آتی ہے دوسری طرف کو نکلتی ہے۔ اب اگر ہم لوگوں کو اس کا پابند نہ بنائے کہ حاکم نے جو سرخ اشارہ لگایا ہے حاکم کی طرف سے حکم ہے۔ کہ جب سرخ لائٹ جل جائے تو پھر آپ نے روکنا ہے۔ اگر ہم اس کی پابندی نہیں کریں گے تو یہاں سے بھی گاڑی جائے گی دوسری طرف والا سمجھے گا کہ میرا تو سبز لائٹ جل رہا ہے وہ بھی آئے گا۔ آپس میں کیا ہو جائے گا؟ تصادم ہو جائے گا ایکسیڈنٹ ہو جائے گا۔ لہٰذا اس میں حاکم کا حکم کیا ہے؟ واجب الاطاعت ہے۔ 

جو مباح چیزیں آپ کے لیے مباح ہے، دائیں طرف جاتے ہیں، بائیں طرف جاتے ہیں، پابندی نہیں ہے آپ کو۔ لیکن حاکم نے آپ کو پابند کیا تو اب آپ پر اولو الامر کی اطاعت کیا ہے؟ واجب ہے۔ 

بلکہ فقہاء نے یہ بھی لکھا ہے کہ اگر کسی زمانے میں بیماری پیدا ہو جائے اور حاکم کی طرف سے حکم ہو جائے کہ کل کو سب لوگوں نے روزہ رکھنا ہے۔ یعنی ڈاکٹر حضرات نے یہ تجویز کیا کہ صبح سے لے کر شام تک کیا ہے؟ لوگوں کو روزہ رکھنا صحت کے لیے مفید ہے۔ تو جب حاکم یہ اعلان کر دے تو لوگوں پر روزہ فرض ہو جائے گا۔ ایک تو رمضان کا روزہ ہے اور ایک یہی روزہ آپ پر کیا ہو جائے گا؟ فرض ہو جائے گا۔ حاکم کی طرف سے۔ 

لیکن اس میں یہ چیز بہت ضروری ہے کہ حاکم کے یہ احکام کیا ہو؟ لوگوں کی مصلحت کے مطابق ہو، اگر حاکم ایسا حکم صادر کرتا ہے جس میں یا تو اس پر تہمت ہو کہ حاکم یہاں اپنی مفاد کی خاطر کیا کرتا ہے یہ احکام صادر کرتا ہے۔ اس میں حاکم کی کوئی اطاعت نہیں ہے۔ یا بالکل لوگ سمجھتے ہیں کہ اس میں لوگوں کا نقصان ہے۔ 

رات کے وقت لوگ آرام کرتے ہیں ہمارے علاقوں میں بجلی کا بھی اتنا بندوبست نہیں ہے۔ اب حاکم حکم صادر کرے کہ سارے لوگ دن کے وقت آرام کرے اور رات کے وقت کاروبار کرے۔ جائز تو دونوں ہے رات کے وقت کاروبار ممنوع نہیں ہے۔ اور دن کے وقت آرام کرنا ممنوع نہیں ہے۔ 

لیکن مصلحت اس میں ہے کہ لوگ دن کو کاروبار کریں رات کو سوئے۔ یا اس میں ہے کہ دن کو سو جائے اور رات کو کاروبار کرے۔ تو دن کے وقت کاروبار میں مصلحت ہے۔ لوگوں کے لیے آسانی ہے۔ بجلی کی ضرورت نہیں ہے، لوگ دیکھتے ہیں آسانی کے ساتھ کام کرتے ہیں۔ اب آپ نے لوگوں کو پابند کیا کہ رات کے وقت کاروبار کرے دن کے وقت کیا کرے؟ سو جائے۔ اس کی اطاعت واجب نہیں ہے۔ کیونکہ اس میں لوگوں کا کیا نہیں ہے؟ مصلحت نہیں ہے۔ 

ہاں، اگر حاکم لوگوں کو اس کا پابند بنائے۔ کہ رات عشاء کا نماز ہونے کے بعد کوئی آدمی دکان نہ کھولے۔ اور کسی کو گھر سے باہر نکلنے کی اجازت نہیں ہے۔ اب اس میں مصلحت ہے کیونکہ رات کے وقت بعض اوقات کیا ہوتا ہے؟ وہ حالات ٹھیک نہیں ہوتے، لوگ چوری کرتے ہیں، ڈکیتی کرتے ہیں، کسی کو مار دیتے ہیں۔ تو یہ حاکم کی حکم کیا ہے؟ لوگوں کے فائدے میں ہے۔ 

کہ لوگ اگر رات کے وقت نکلیں گے تو ان کو خطرہ ہے۔ یا کسی خاص راستے پر وہ بورڈ لگا ہے کہ آگے جانا ممنوع ہے۔ اور حاکم کو پتہ ہوتا ہے کہ آگے خطرہ ہے تو ٹھیک ہے۔ یہ آپ کی مصلحت کی خاطر ہے۔ اس صورت میں پھر عوام کو حاکم کی اطاعت کیا ہے؟ واجب ہے۔ 

◆ 🚨 صحت عامہ اور حکمرانوں کی ذمہ داری ◆
ہمارے حکمران چونکہ اللہ تعالیٰ ان کو ہمت نصیب فرمائے کہ مسلمانوں کی خیر کے فیصلے کریں۔ عموماً تقریباً آج کل کے جتنے حکمران ہیں وہ ان پر تہمت ہے کہ وہ یا بزدل ہے، ڈرپوک ہے۔ یا مفاد پرست ہے۔ مسلمانوں کی خیر کے بجائے اپنے مفاد کی زیادہ کیا ہے؟ لالچی ہے۔ لہٰذا ایسے لوگوں سے پھر پوچھ گچھ ضروری ہے۔ 

اگر حاکم ہمارے لیے کوئی دوا تجویز کرتا ہے۔ تو عوام کا یہ حق بنتا ہے۔ کہ حاکم سے یہ پوچھے کہ اس دوا میں کون سے اجزا ہے؟ یہ کس فارمولا پر بنا ہے؟ اور اس کے استعمال کا کیا طریقہ کار ہے؟ یہ ہر کسی کا حق ہے۔ لہٰذا اگر حاکم آپ کو اس کا جواب نہیں دے سکتا آپ پر کوئی پابندی نہیں ہے کہ آپ حاکم کی اطاعت کریں۔ 

بعض لوگ اس میں غلطی کرتے ہیں۔ وہ حاکم کی اطاعت کو واجب شمار کر کے حاکم کی طرف سے جو بھی حکم آتا ہے بس اس کو کیا کرتے ہیں؟ واجب سمجھتے ہیں۔ ایسی بات نہیں ہے۔ اس میں ہم نے بہت غلطیاں کی ہے اور بہت ہمارا نقصان ہوا ہے۔ ہمارے مسلمانوں کو اب تک یہ بھی پتہ نہیں ہے کہ ہم میرے خیال میں 1990 سے پاکستان کے اندر یہ پولیو کے دوا کا استعمال شروع ہوا ہے 1990 سے اور آج 2025 ہے تقریباً 35 سال ہو گئے۔ یہ 35 سال میں ہمارے مسلمانوں کو ابھی تک یہ معلوم نہیں ہوا کہ اس پولیو کے اندر کیا ہے؟ اس کے اجزا کیا ہے؟ اور ان اجزا کا استعمال کا طریقہ کیا ہو گا؟ 

ہر آدمی کو جس میں بیماری نہیں ہے اس کو آپ کیا کرتے ہیں دوا ڈالتے ہیں۔ یہ خود نقصان دہ ہے۔ لہٰذا یہ ساری چیزیں ہمارے حکمران کیا کرتے ہیں؟ ابہام میں رکھتے ہیں۔ جس سے غالب گمان یہ ہوتا ہے کہ اس میں ہمارا نقصان ہے۔ کیونکہ یہ دوا جو آتی ہے اگر ہمارے حکمران خود اپنی طرف سے تجویز کرتے پھر بھی ایک بات بنتی۔ تجویز بھی ہمارے حکمران نہیں کرتے یہ آتے ہیں کہاں سے؟ ڈبلیو ایچ او سے۔ یہ جو پوری دنیا کا صحت کا بڑا ادارہ ہے۔ اور پوری دنیا کی صحت کا بڑا ادارہ وہ کس کے ماتحت ہے؟ وہ ہمارے محسن امریکہ کے ماتحت ہے۔ 

اب امریکہ آپ کے لیے خیر چاہتا ہے؟ تو اگر وہ آپ کے لیے کوئی دوا تجویز کر دے اور آپ کو پھر بھی معلوم نہ ہو کہ اس کے اجزا کیا ہے تو اس سے بڑا احمق کون ہوتا ہے کہ وہ دوا استعمال کرتا ہے؟ ہمارے لوگ تو اگر اور کچھ نہیں سمجھتے کم از کم یہ تو سمجھتے ہیں کہ دشمن کے ہاتھ کا کھانا نہیں کھاتے۔ اور ہم اتنے مفاد پرست ہو گئے ہیں کہ دشمن کے ہاتھ کا کھانا بھی کھاتے ہیں اور بڑے شوق سے کھاتے ہیں اور اس کو واجب بھی کہتے ہیں۔ اس کے اوپر اور کیا ہو جاتا ہے؟ یہ ٹھپہ لگ جاتا ہے۔ لہٰذا ان چیزوں میں غفلت نہ کریں۔ 

صحت ہمارا اللہ تعالیٰ کی نعمت ہے اور ہمارے پاس امانت ہے۔ صحت کے ساتھ کیا نہ کریں؟ وہ اپنے بچوں کو دوا پلانے میں ضرور لوگوں سے پوچھیں۔ یہ جو میرے بچے کو آپ دوا پلاتے ہیں یہ کیا چیز ہے؟ اب اگر ہم اپنے بچے کا یہ خیال نہیں رکھتے تو ہم وہی بنی اسرائیل کی طرح ہوں گے جن کے گود سے فرعون بچے اٹھا کر ذبح کرتے تھے اور ان کو ہمت نہیں ہوتی کہ اس کو ذبح نہ کرے۔ 

تو ہم بھی بنی اسرائیل کے صف میں کھڑے ہو جائیں گے۔ اپنے اولاد کی صحت کا خیال رکھنا ہمارے اوپر فرض ہے۔ پھر اس کے بعد یہ کورونا ویکسین آ گیا۔ اس کا نقصان آپ دیکھ لیں۔ ابھی خود یہی لوگ کہتے ہیں کہ کورونا کا ویکسین کیا تھا؟ نقصان دہ تھا۔ ہر آدمی کو ہماری حکومت نے زبردستی ویکسین لگایا ہے۔ 

اس کا ذمہ دار کون ہو گا؟ پہلے حکومت ہو گا پھر ہم ہوں گے خود۔ کہ ہم اپنی صحت کا کیا نہیں رکھتے؟ خیال نہیں رکھتے۔ یا بزدلی کی وجہ سے میں نے خود دیکھا ہے کہ یہ ایئرپورٹ وغیرہ پر جو اڈے ہوتے ہیں گاڑیوں کے یا جہازوں کے۔ وہاں پر یہ لوگ گھومتے پھرتے ہیں اور عورتوں کے گود سے بچے اٹھا کر ان کو دوا پلاتے ہیں۔ اتنی زبردستی شاید فرعون بھی نہیں کرتا۔ فرعون بھی کسی سے اس طرح کے بچے نہیں اٹھاتے۔ اور ہم بھی بنی اسرائیل سے بھی گئے گزرے لوگ ہیں۔ کہ ہمیں یہ پتہ نہیں ہوتا کہ میرے بچے کے منہ میں دوا ڈالتے ہیں ہے کیا چیز۔ 

تو اس کا بھی خیال رکھے۔ اور آج کل ایک اور دوا کا انہوں نے کیا مہم چلانا شروع کیا ہے کہ کینسر کے بچاؤ کے لیے بچیوں کو لڑکیوں کو دوا پلاتے ہیں۔ اس میں غفلت ہرگز نہ کریں۔ اگر نقصان ہوتا ہے تو ہمیں بھی اپنے نقصان کا کیا ہو گا؟ وہ سزا ملے گا۔ رشید احمد لدھیانوی رحمہ اللہ فرماتے ہیں کہ اولاد کی تربیت ہمارے ذمہ فرض ہے۔ وہ فرماتے ہیں اگر ایک باپ اپنی بچے کی تربیت کا خیال نہیں رکھتا۔ بعد میں وہ خود ولی اللہ بن جائے۔ یعنی اللہ تعالیٰ کی طرف سے ان کو ہدایت مل جائے۔ لیکن اس نے جو کوتاہی کی ہے کہ اس نے اپنے بیٹی کی تربیت نہیں کی۔ اس کا اس کو آخرت میں سزا ملے گا اگرچہ اس کا بچہ کیا ہے؟ ولی اللہ ہے۔ لیکن اس کی ذمہ داری اس نے ادا نہیں کی ہے۔ 

لہٰذا اپنے بچوں کی صحت کا، ان کے دین کا، ان کے مال و دولت کا، ان کے عزت و آبرو کا ہمارے اوپر خیال رکھنا فرض ہے۔ جب تک وہ بالغ نہیں ہے۔ تو اپنے بچوں کے منہ میں دوا ڈالنے سے پہلے یہ تحقیق ضرور کر لے۔ کہ یہ دوا کون ڈال رہا ہے؟ اس دوا میں کیا ہے؟ اس کو میرے اولاد کا کیا نقصان ہو گا اور کیا فائدہ ہو گا۔ ورنہ تو ہم اپنے بچوں کے لیے جواب دہ ہوں گے۔ اللہ تعالیٰ ہم کو عمل کی توفیق عطا فرمائے۔ 

▬▬▬▬▬▬▬▬▬▬▬▬▬▬▬▬▬

⟪ 📝 اہم ملفوظات و نکات (Key Sayings & Points) ⟫

• "انسان کا علم ناقص ہے کیونکہ انسان کے علم کے ذرائع محدود ہیں۔" 🧠
• "ہمارا ظاہری حواس کا دائرہ محدود ہے... اس لیے ہمارا علم ناقص ہے۔" 📏
• "عقل بھی ایک خاص حد تک ادراک کر سکتا ہے اور روح کا بھی اپنا ایک خاص حد تک دائرہ ہے۔" 💡
• "اللہ تعالیٰ کے علم میں خطاء کا امکان نہیں ہے۔ اللہ جو کچھ کہتا ہے وہ سو فیصد صحیح ہوتا ہے۔" 🌟
• "ہمیں حکم ہے کہ ہم علم الوحی پر انحصار کریں۔" 📖
• "نبی کی اطاعت بھی اللہ ہی کی اطاعت ہوتی ہے۔" ﷺ
• "علماء انبیاء کے وارث ہیں۔" 📚
• "اگر حاکم نے حکم لگایا کہ مساجد کو تالے لگاؤ... تو حاکم کے اس حکم کا کوئی اعتبار نہیں ہے۔" 🚫
• "صحت ہمارا اللہ تعالیٰ کی نعمت ہے اور ہمارے پاس امانت ہے۔" 🏥

▬▬▬▬▬▬▬▬▬▬▬▬▬▬▬▬▬

⟪ 📜 جامع خلاصہ (Final Summary) ⟫

یہ خطبہ انسان کے علم کی محدودیت اور اس کے برعکس اللہ تعالیٰ کے علم کی کامل حیثیت پر روشنی ڈالتا ہے۔ خطیب نے وضاحت کی کہ انسان کا علم، چاہے وہ ظاہری حواس سے حاصل ہو یا باطنی حواس (جیسے عقل اور روح) سے، ہمیشہ ناقص اور خطاء کا حامل ہوتا ہے۔ انسانی حواس اور عقل کی اپنی حدود ہیں اور وہم بھی نتائج میں غلط فہمی پیدا کر سکتا ہے۔

اس کے مقابلے میں، اللہ تعالیٰ کا علم ہر چیز پر محیط، کامل اور ہر قسم کی غلطی سے پاک ہے۔ اسی بنیاد پر مسلمانوں کو وحی (یعنی قرآن و سنت) کے علم پر مکمل انحصار کرنے کا حکم دیا گیا ہے۔ خطیب نے ◆ یا ایها الذين امنوا اطيعوا الله واطيعوا الرسول واولي الامر منكم ◆ کی آیت کریمہ کی تفسیر کرتے ہوئے اطاعت کے تین بنیادی درجے بیان کیے۔

سب سے پہلے اللہ تعالیٰ کی اطاعت، جو کہ دل سے اس کے تمام احکام کو قبول کرنے اور ان پر عمل پیرا ہونے کا نام ہے، خواہ وہ انسانی عقل یا حواس کے خلاف ہی کیوں نہ محسوس ہوں۔ دوسرا رسول اللہ ﷺ کی اطاعت، جسے اللہ تعالیٰ کی ہی بالواسطہ اطاعت قرار دیا گیا ہے، کیونکہ نبی ﷺ کا ہر قول و فعل (دینی معاملات میں) وحی الٰہی پر مبنی ہوتا ہے۔ تیسرا اولو الامر کی اطاعت، جس میں علماء اور حکام دونوں شامل ہیں۔ علماء کی اطاعت اس لیے واجب ہے کہ وہ وحی کے علم کو سمجھتے اور اس کی تشریح کرتے ہیں، اور عوام کے لیے ان سے مسائل پوچھنا اور ان کے فیصلوں پر عمل کرنا ضروری ہے۔ حکام کی اطاعت انتظامی امور میں واجب ہے، بشرطیکہ ان کے احکام شریعت کے خلاف نہ ہوں اور لوگوں کی مصلحت کے مطابق ہوں۔

خطبے کے آخر میں، خطیب نے حکمرانوں کی جانب سے صحت عامہ کے نام پر جاری کردہ بعض احکامات پر شدید تنقید کی، خاص طور پر پولیو اور کورونا ویکسین کے حوالے سے۔ انہوں نے اس بات پر زور دیا کہ حکمران اکثر مفاد پرستی یا بزدلی کی وجہ سے ایسے فیصلے کرتے ہیں جو لوگوں کی مصلحت کے خلاف ہوتے ہیں یا جن کی تفصیلات عام لوگوں سے چھپائی جاتی ہیں۔ ایسے حالات میں عوام کا حق ہے کہ وہ سوال کریں اور اگر جواب تسلی بخش نہ ہو تو اطاعت نہ کریں۔ صحت اور اولاد کی تربیت کا خیال رکھنا والدین پر فرض ہے، اور کسی بھی دوا یا طبی مداخلت سے پہلے اس کی مکمل تحقیق کرنا ضروری ہے۔ بصورت دیگر، ہم اپنی کوتاہیوں کے لیے اللہ کے سامنے جواب دہ ہوں گے۔

#اسلام #اطاعت #وحی #قرآن #سنت #علم #عقل #صحت #ذمہ_داری #اولو_الامر #علماء #حکمران #مسلمان #امہ