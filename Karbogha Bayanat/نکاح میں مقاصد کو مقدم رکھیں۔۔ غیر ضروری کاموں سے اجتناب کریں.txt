اقتباس از

🌹 صبح بیان🌹

موضوع: نکاح میں مقاصد کو مقدم رکھیں۔۔ غیر ضروری کاموں سے اجتناب کریں 
🎙 اردو بیان :    
 حضرت مفتی نور الودود صاحب  دامت برکاتھم العالیہ

بمقام: 
مرکز دارالایمان والتقوی کربوغہ شریف
🌙 بروز : منگل 8  ربیع الأول 1447ھ
☀  بمطابق: 2 ستمبر  2025ء

https://drive.google.com/file/d/1zS-wLAHnG0fBYrsMUvs9mkldOAJHv9Jy/view?usp=drive_link

◀ عنوان: نکاح: ایک مقدس رشتہ اور اس کی ذمہ داریاں ▶

◀ بِسْمِ اللّٰهِ الرَّحْمٰنِ الرَّحِيْمِ ▶
◀ ذٰلِكَ اَدْنٰٓى اَلَّا تَعُوْلُوْا ▶
◀ صَدَقَ اللهُ الْعَظِيْمُ ▶

درود شریف پڑھیے۔

⟪ نکاح کی اہمیت و تقدس ⟫
نکاح ایک مقدس اور پاکیزہ رشتہ ہے۔ خاندانی، صالح خاندانی نظام اور صالح معاشرہ کے قیام میں نکاح کی بہت بڑی اہمیت ہے۔ اسی لیے نکاح کے اس رشتے کو خواہشات یا رواج و رسومات اور اپنے جذبات و مفادات کی نذر نہیں کرنا چاہیے۔ وقتی چیزوں کی بنیاد پر اس کو نہیں کرنا چاہیے بلکہ سنجیدگی اور ذمہ داری کے ساتھ نکاح کو اس تناظر میں کرنا چاہیے کہ یہ میرا ہمیشہ کا ایک رشتہ قائم ہوتا ہے۔ پھر میاں بیوی تادمِ حیات ایک دوسرے کے شریکِ سفر ہوں گے۔ وقتی خواہشات یا مفاد کی خاطر نکاح کا عمل، ہمارے دین میں اس کا حوصلہ شکنی کی گئی ہے۔

⟪ حلالہ: ایک قبیح عمل ⟫
چنانچہ حلالہ کے نام سے جو نکاح کیا جاتا ہے، یہ بھی بہت برا عمل ہے۔ ◀ لَعَنَ اللهُ الْمُحَلِّلَ وَالْمُحَلَّلَ لَهُ ▶۔ اللہ تعالیٰ اس آدمی پر جو صرف دوسرے کے لیے عورت حلال کرنے کے لیے شادی کرتا ہے، اور جس کے لیے کی جاتی ہے، جو اس کا اجازت دیتا ہے، اس پر بھی اللہ کی لعنت ہے۔ مثلاً اگر کسی عورت کو تین طلاق پڑ جائے، ◀ فَاِنْ طَلَّقَهَا فَلَا تَحِلُّ لَهٗ مِنْۢ بَعْدُ حَتّٰى تَنْكِحَ زَوْجًا غَيْرَهٗ ▶، تو ہمارے قرآن کا حکم یہ ہے کہ تین طلاق دینے کے بعد اس عورت کے ساتھ شوہر کو دوبارہ نکاح کا رشتہ قائم کرنے کی اجازت نہیں ہے۔ الا یہ کہ اگر وہ کسی دوسری جگہ شادی کر لے اور پھر وہاں سے بھی اس کا رشتہ اسی طرح برقرار نہ رہے، پھر وہ پہلے شوہر کے ساتھ نکاح کر سکتی ہے۔ لیکن اس کا یہ مطلب ہرگز نہیں ہے کہ جان بوجھ کر اس کو ایک طریقہ بنایا جائے کہ جس نے اپنی بیوی کو تین طلاقیں دی ہیں، اب دوسرا آدمی سمجھ بوجھ رکھتے ہوئے اور جانتے ہوئے کہ یہ اسی لیے نکاح کرتی ہے میرے ساتھ ایک دو دن کے لیے کہ پھر دوسرے شوہر کے پاس، پہلے شوہر کے پاس دوبارہ نکاح کے لیے چلی جائے گی۔ تو نکاح اس لیے نہیں ہوتا۔ نکاح ہمیشہ کے لیے رشتہ قائم کرنے کے لیے ہوتا ہے۔ اسی لیے تو اللہ جل جلالہ ایسے لوگوں پر لعنت بھیجتے ہیں جو محض وقتی فائدے کے لیے نکاح کرتے ہیں۔ ◀ لَعَنَ اللهُ الْمُحَلِّلَ وَالْمُحَلَّلَ لَهُ ▶۔

⟪ بلاوجہ طلاق کا مطالبہ کرنے والی عورتوں کے لیے وعید ⟫
جو عورتیں بلاوجہ اپنے شوہر سے طلاق لینے کا مطالبہ کرتی ہیں، ایسے عورتوں کے بارے میں بھی بڑے سخت قسم کی وعیدات ہیں۔ رسول اللہ صلی اللہ علیہ وسلم کا ارشاد مبارک ہے: ◀ أَيُّمَا امْرَأَةٍ سَأَلَتْ زَوْجَهَا الطَّلَاقَ مِنْ غَيْرِ بَأْسٍ فَحَرَامٌ عَلَيْهَا رَائِحَةُ الْجَنَّةِ ▶۔ جو عورت اپنے شوہر سے بغیر کسی وجہ کے... کبھی تو بیوی کا نان نفقہ شوہر ادا نہیں کرتا، اس کے ساتھ گزارا نہیں کرتا اور شوہر کو پتہ ہے کہ اس کے ساتھ زندگی میں میرے ایمان کا بھی خطرہ ہے، دین کو بھی خطرہ ہے، حقوق ادا نہیں ہوں گے اور ہمارا نظام آپس میں نہیں چلتا، یہ تو ایک مجبوری ہے، عذر ہے۔ لیکن بغیر وجہ کے، محض اپنا ہوس پورا کرنے کی خاطر کہ بس اس شوہر سے اب میری کیا ہوتی ہے، خواہش نہیں بنتی، شوق میرا نہیں اس کے ساتھ، تو اس بنیاد پر وہ اگر اپنے شوہر سے طلاق لیتی ہے تو رسول اللہ صلی اللہ علیہ وسلم نے فرمایا، ایسے عورت پر جنت کی بو حرام ہے۔ جنت میں ایسی عورتیں نہیں جائے گی جو اپنے شوہروں سے بلاوجہ طلاق کا مطالبہ کرتی ہے۔ نکاح اس لیے نہیں ہوتا کہ مہینہ دو مہینے، سال دو سال تک آدمی اس کے ساتھ رہنے کا ارادہ کرے، بلکہ ہمیشہ کے لیے۔ جب آپ نکاح کریں گے، آپ کا ارادہ یہ ہو کہ یہ ہمارا ایسا رشتہ ہے کہ تادمِ حیات قائم رہے گا، ہم ایک دوسرے سے جدا نہیں ہوں گے۔ ایک دوسری حدیث میں ہے: ◀ الْمُخْتَلِعَاتُ هُنَّ الزَّانِيَاتُ ▶ یا ◀ هُنَّ الْمُنَافِقَاتُ ▶۔ خلع لینے والی بلاوجہ، کہ کوئی اس کا عذر نہیں ہے بلکہ اپنا شوق پورا کرنے کے لیے کہ دوسری جگہ شادی کر لے گی، ایسی عورتیں زناکار ہیں اور منافق عورتیں ہیں۔

⟪ طلاق: ایک ناپسندیدہ عمل ⟫
شوہر کو بھی بلاوجہ کسی عورت کو طلاق دینا مبغوض عمل ہے۔ ◀ أَبْغَضُ الْمُبَاحَاتِ إِلَى اللهِ الطَّلَاقُ ▶۔ اگرچہ اختیار زوج کو حاصل ہے۔ ہمارے دین میں اگر شوہر اپنی بیوی کو نکاح سے آزاد کرتا ہے تو اس کو طلاق دے سکتا ہے۔ لیکن بغیر کسی وجہ کے کہ شوہر اسی لیے بیوی کو طلاق دیتا ہے کہ پھر دوسری بیوی اپنے گھر لاؤں گا، اس سے اپنی خواہش پورا کروں گا، تو ایسے طرز پر طلاق دینا بھی کوئی پسندیدہ عمل نہیں ہے۔ تو نکاح کو اس تناظر میں دیکھیں، ہم اگر اپنے گھر میں کسی جانور کو لاتے ہیں اور ہمارا خیال یہ ہوتا ہے کہ دو تین سال میرے پاس یہ رہے گا، میں اس سے دودھ حاصل کروں گا۔ تو اس کے لیے ہم کتنا کوشش کرتے ہیں، اس کی نسل کا پوچھتے ہیں کہ یہ کس نسل کا جانور ہے اور یہ دودھ کتنا دیتی ہے۔ ساری چیزوں کا پتہ کر کے پھر وہ جانور خریدتے ہیں۔ ہم سمجھتے ہیں کہ ایسا نہ ہو کہ اس میں لاکھ دو لاکھ روپے کا نقصان ہو جائے۔ تو ایک دو لاکھ روپے کے نقصان کی خاطر ہم بڑے سوچ سمجھ کر یہ فیصلہ کرتے ہیں۔ تو شادی کے معاملے میں ایسا نہیں کرنا چاہیے کہ جیسے آپ کے دل میں خواہش پیدا ہو گئی کہ بس یہ لڑکی حسین ہے، خوبصورت ہے، باقی کسی چیز کو بھی نہیں دیکھتے، نکاح کر لیتے ہیں۔ پھر بعد میں آپس میں رشتہ بنتا نہیں ہے تو مجبوری کی وجہ سے طلاق دینا پڑتا ہے۔ طلاق جب زیادہ ہو جائے معاشرے میں تو اس سے بگاڑ پیدا ہوتا ہے۔ اسی لیے تو شیطان سب سے زیادہ میاں بیوی کے طلاق پر خوش ہوتا ہے۔ اس کو پتہ ہوتا ہے کہ یہ ایک ایسا عمل ہے کہ بس معاشرے میں شیطان کے لیے مورچہ مل گیا۔ جس معاشرے میں عورتوں کو طلاقیں دی جاتی ہیں، وہاں پر شیطان اپنا کام آسانی کے ساتھ کر سکتا ہے۔ بغیر کسی وجہ کے طلاق دینا کوئی پسندیدہ عمل نہیں ہے۔

⟪ شادی کے لیے جیون ساتھی کا انتخاب ⟫
اسی لیے نکاح سے پہلے آدمی کو چاہیے کہ سوچ سمجھ کر، اپنے خیر خواہ اور اپنے سرپرست اور گھر کے جو اس کے عزیز و اقارب ہیں، ان سے صلاح مشورہ کرے۔ کہ میں نکاح کہاں کروں، کس لڑکی کے ساتھ کروں، کیسے کروں، کس طریقے سے کروں؟ یہ ایک خاندانی کیا ہے، عمل ہے۔ پوری خاندان کو اس سے فائدہ ملتا ہے اور اس سے نقصان بھی ملتا ہے۔ اچھی عورت کسی خاندان میں آ جائے تو پوری خاندان کو فائدہ ہوتا ہے۔ بری عورت آ جائے، پورے گھر کو خراب کر دیتا ہے، بگاڑ دیتا ہے۔ اسی لیے اس میں صلاح مشورہ کر کے، غور و فکر کر کے نکاح کرنا چاہیے۔ قرآن مجید میں بھی اللہ جل جلالہ ہمیں یہی ارشاد فرماتے ہیں: ◀ فَانْكِحُوْا مَا طَابَ لَكُمْ ▶۔ تم ان عورتوں کے ساتھ نکاح کرو جو تم کو پسند ہوں۔ یعنی مسلمان ہو کر ایک ذمہ دار آدمی کی پسند کیسی ہو گی؟ وہ صرف ظاہری صورت کو نہیں دیکھتا کہ بس جیسی بھی عورت ہے لیکن اس کا وہ خوبصورت ہے، اس کے ساتھ نکاح کرے۔ نکاح میں عورت کو پسند کرنے کے لیے دینی ترجیحات کو مقدم رکھنا چاہیے۔ رسول اللہ صلی اللہ علیہ وسلم کا ارشاد مبارک ہے: ◀ تُنْكَحُ الْمَرْأَةُ لِأَرْبَعٍ ▶۔ عام طور پر عورت کے ساتھ چار چیزوں کی وجہ سے نکاح کیا جاتا ہے۔ ◀ لِمَالِهَا ▶، بعض لوگ عورت کے ساتھ مال کی وجہ سے نکاح کرتے ہیں۔ وہ سمجھتے ہیں کہ اس عورت کے ساتھ بہت بڑا مال ہے۔ لکھ پتی ہے یا کروڑ پتی ہے۔ جیسے میں اس کے ساتھ نکاح کروں گا تو میرے گھر میں کروڑوں روپے آ جائیں گے۔ بیوی کا مال تو شوہر ہی کا مال شمار ہوتا ہے، آپس میں ایک دوسرے کا وہ مال استعمال کرتے ہیں۔ تو مال کی وجہ سے کبھی عورت کے ساتھ نکاح کیا جاتا ہے۔ ◀ وَلِجَمَالِهَا ▶، اور کبھی عورت کے ساتھ نکاح حسن کی وجہ سے کیا جاتا ہے۔ عام طور پر ہمارے نوجوان اس چیز کو بڑے ترجیح دیتے ہیں۔ جب بالغ ہو جائے اور شادی کے قابل ہو جائے تو سب سے پہلے وہ یہ دیکھتا ہے کہ کہیں پر کوئی خوبصورت لڑکی مل جائے، میں اس کے ساتھ نکاح کروں۔ ◀ وَلِجَمَالِهَا ▶، اس کے پیچھے پڑ جاتے ہیں۔ ضروری نہیں ہے کہ کوئی عورت یا لڑکی حسین ہے، وہ آپ کے نکاح میں آ کر آپ کے لیے خیر کا ذریعہ بنے۔ کبھی حسین لڑکیاں، خوبصورت لڑکیاں آپ کے لیے دردِ سر بن جاتی ہیں اور آپ کے گھر کو بگاڑ دیتی ہیں۔ میاں بیوی کا رشتہ تو بڑا احترام کا رشتہ ہوتا ہے اور یہ دائمی رشتہ ہوتا ہے۔ اس میں اور بہت سے مقاصد ہوتے ہیں، گھر سنبھالنا ہوتا ہے، بچوں کی تربیت ہوتی ہے، آپ کی عزت کا، مال و دولت کا خیال رکھنا ہوتا ہے۔ اب اگر حسین لڑکی ہے اور وہ ان چیزوں کا خیال نہیں رکھتی تو آپ کا اس کے ساتھ گزارا نہیں ہو جائے گا۔ خوبصورت ہو کر پھر آپ کے لیے کیا ہو جائے گا؟ دردِ سر بن جائے گا۔ اس لیے صرف جمال پر انحصار نہ کریں کہ خوبصورت لڑکی ہے، بس وہ میرے لیے کیا ہے، میری پسند ہے، بس وہ میں کروں گا۔ وہ لڑکی نہیں ملتی تو میں کسی جگہ شادی نہیں کرتا۔ ہمارے نوجوان آج کل چھوٹی چھوٹی چیزوں پر ایسے اپنی زندگیوں کو تباہ کر دیتے ہیں کہ پتہ نہیں، ہمارے مسلمان قوم کی بچپنا کا زمانہ نہیں گزرتا، بچپنا۔ ہر وقت ہم بچوں کی طرح کام کرتے ہیں۔ ہمارے پشتو والے کہتے ہیں کہ سونے کا چھری بھی اگر ہوتی ہے تو اس کو آدمی پیٹ میں نہیں گھساتا۔ ہم ہر بار اپنے خیر کی چیزوں کو شر میں استعمال کرتے ہیں۔ پوری دنیا صحیح طریقے سے ان چیزوں کا استعمال کرتی ہے، مسلمانوں کے ہاتھ میں آ جائے تو اس کا بھی بیڑا غرق کر دیتا ہے، اپنا بھی بیڑا غرق کر دیتا ہے۔ موبائل کا ایجاد ہو گیا تو یہ کام کا چیز تھا، استعمال کی چیز تھی۔ ہمارے مسلمانوں نے اس سے فضولیات کا، اپنی زندگی تباہ کرنے کا ذریعہ بنایا۔ اس وقت سب سے بڑا نقصان جو مسلمانوں کا ہوتا ہے، ایک نشہ سے ہوتا ہے اور دوسرا موبائل سے ہوتا ہے۔ اسی طرح شادی کے معاملے میں بھی ہم کیا کرتے ہیں؟ غیر سنجیدگی کا مظاہرہ کرتے ہیں۔ چھوٹی سی چیز کو دیکھ کر بس اس کے پیچھے پڑ جاتے ہیں اور ایسے پڑ جاتے ہیں کہ گویا خدا کی دنیا میں اس عورت کے علاوہ اور کوئی حسین عورت ہے ہی نہیں۔ اپنے اوپر خود زندگی تنگ کر دیتے ہیں۔ ◀ اِنَّ اَرْضَ اللهِ وَاسِعَةٌ ▶۔ بہادروں کی طرح زندگی گزارو۔ بہادر انسان وہ ہوتا ہے جو دنیا میں ہر جگہ سے جانے کے لیے ایسا ہوتا ہے جس طرح کہ مسافر سرائے سے جانے کے لیے اس کو کوئی ہچکچاہٹ نہیں ہوتی۔ سرائے جانتے ہیں؟ سرائے میں جب مسافر رات گزارتا ہے تو وہ کہتا ہے جلدی دن ہو جائے کہ میں چلا جاؤں۔ اپنی چادر کو کندھے پر ڈال کر رخصت ہو جاتا ہے۔ ایک مومن آدمی دنیا کی چیزوں سے ایسا دل نہیں لگاتا کہ وہاں سے نکالنے کے لیے اس کو کیا کرتا ہے، پھر وہ چیخ و پکار کرتا ہے چھوٹے بچے کی طرح۔ جہاں سے بھی نکلتا ہے تو کبھی کہتا ہے کہ اگر اس لڑکی سے نکاح نہیں ہو گئی تو کیا ہو جائے گا، زندگی خراب ہو جائے گی۔ یہاں نوکری نہیں ملے گی تو زندگی خراب ہو جائے گا۔ فلاں مدرسے میں اگر درس نہیں ملتا تو میرا کیا ہو جائے گا؟ آپ کا خدا پر ایمان نہیں ہے۔ جس کا خدا پر ایمان ہوتا ہے، وہ ان چیزوں کے پیچھے نہیں پڑتا۔ مدرسے میں اگر درس نہیں ملتا، دوسرے مدرسے میں درس مل جائے گا۔ بالکل نہیں ملتا، خدا کا نام تو ہر جگہ ملتا ہے۔ مسلمان کے لیے تو تنہائی کہاں پر بھی نہیں ہے، جیلوں کے اندر بھی وہ خدا کے ساتھ مشغول رہتا ہے۔ یہ چیزیں اگر آپ کو پریشان کرتی ہیں تو اس کا مطلب یہ ہے کہ آپ کا خدا سے تعلق کمزور ہے کہ فلاں جگہ سے نہیں ہوتا، فلاں جگہ سے نہیں ہوتا تو پھر میرا کیا ہو جائے گا؟ یہ کچھ بھی نہ ہو، پھر بھی آپ کا کیا ہو گا، آپ کا پہیہ چلتا رہے گا۔ فکر نہ کریں۔ جو آپ کی تقدیر میں لکھا ہے وہ آپ کو ملتا رہے گا۔ لہٰذا ان چیزوں کے پیچھے نہ پڑو کہ یہ لڑکی میری اگر نہیں مل گئی تو پھر میرا کیا ہو جائے گا؟ آپ کا کچھ نہیں ہو جائے گا، اس سے اچھی لڑکی آپ کو مل جائے گی۔ اور لڑکیوں کے لیے بھی یہ وہ ہے کہ آپ بھی یہ نہ کریں کہ یہ لڑکا نہیں مل جاتا تو پھر میں شادی نہیں کرتی۔ یہ کیا ہوتا ہے، یہ انسان کی کمزوری ہوتی ہے۔ ◀ وَلِجَمَالِهَا ▶، تو حسن کی وجہ سے بعض اوقات لوگ یعنی اس کو بنیاد بناتے ہیں، اس کو اولین ترجیح رکھتے ہیں۔ یہ مطلب نہیں ہے کہ آپ حسین لڑکی کے ساتھ نکاح نہ کرو لیکن اس کو مقدم نہ رکھیں۔ یہ دوسرے نمبر کی چیزیں ہیں۔ اصل چیز خود رسول اللہ صلی اللہ علیہ وسلم ارشاد فرماتے ہیں۔ ◀ وَلِحَسَبِهَا ▶، اور اس کے نسبی شرافت یا ہنر اور فن کی وجہ سے کہ یہ بہت بلند خاندان کی لڑکی ہے، اس سے میں نے شادی کرنی ہے۔ باقی نہیں دیکھتا کہ وہ اس میں اور خوبیاں ہیں کہ نہیں ہیں، بس صرف بلند کیا ہے، اچھے خاندان والا ہے، پھر لوگ کہتے ہیں کہ اس کے نکاح میں بہت بڑے خاندان والی کی لڑکی ہے۔ اس سے کیا ہو جائے گا؟ لوگوں کے لیے اگر آپ کام کریں گے تو رسوا ہو جائیں گے۔ اور یا وہ بڑا کسی عہدیدار کا بیٹی ہے، وزیراعظم کی بیٹی ہے۔ اب اگر آپ کسی کو کہہ دیں وزیراعظم کی بیٹی آپ کے ساتھ نکاح کرتی ہے، ہر ایک تیار ہو جائے گا۔ کوئی اور اس کے بارے میں بعد میں پوچھے گا نہیں کہ وہ کیسی ہے، بس وزیراعظم کی بیٹی ہے، جیسی بھی ہو، میرے ساتھ اس کی نکاح ہو جائے۔ تو یہ ہماری ترجیحات کمزور ہو گئے ہیں۔ رسول اللہ صلی اللہ علیہ وسلم فرماتے ہیں: ◀ فَاظْفَرْ بِذَاتِ الدِّينِ ▶۔ تم ان ساری چیزوں کو اس سے پہلے اولین ترجیح دینداری کو رکھیں۔ کسی لڑکی کے ساتھ شادی کرنے کے بارے میں، ◀ فَانْكِحُوْا مَا طَابَ لَكُمْ ▶، آپ کی پسند کیا ہونی چاہیے؟ دیندار ہونا چاہیے۔ آپ کسی لڑکی سے شادی کرنے سے پہلے ضرور پوری معلومات اکٹھی کریں۔ اور یہ یقین حاصل کریں، تسلی کریں کہ جس سے میں نکاح کرتا ہوں، وہ کس درجے کی لڑکی ہے۔ لیکن اس میں مقدم کس کو رکھیں؟ دینداری کو رکھیں۔ اس کے بارے میں معلومات کریں کہ وہ دیندار کتنی ہے، خدا پر ایمان کتنا رکھتی ہے، اور عبادات میں کیسی ہے، معاملات میں کیسی ہے۔ اب اگر یہ لڑکی خوبصورت بھی نہ ہو، مالدار بھی نہ ہو، بڑے خاندان والی بھی نہ ہو، انشاءاللہ آپ کے لیے زندگی میں آپ کا رفیقِ حیات رہے گی اور آپ کے لیے یہ آسانی کا ذریعہ بنے گی۔ تو ◀ فَاظْفَرْ بِذَاتِ الدِّينِ ▶۔ نکاح کے معاملے میں ہماری پسند دینداری مقدم ہونا چاہیے کہ ہم دیندار لڑکیوں کے ساتھ نکاح کریں۔ تو چونکہ نکاح بہت مقدس اور پاکیزہ رشتہ ہے، اسی لیے اس کو چھوٹی چھوٹی چیزوں کی وجہ سے متاثر اور خراب نہ کریں۔ پھر بعد میں آپ کو پشیمانی ہو گی۔ جو شادی کرتا ہے، اس کے لیے بھی چاہیے کہ وہ اس معاملے میں سنجیدہ رہے۔ جذبات سے اور خواہشات سے مغلوب ہو کر کوئی اقدام نہ کرے تاکہ پھر کل طلاق کی نوبت پیش نہ آئے اور آپس میں پھر پریشانی نہ ہو۔ کیونکہ نکاح سے صرف مقصود اپنی خواہش کی تسکین نہیں ہوتی، بلکہ نکاح سے پہلا مقصد حیا اور پاکدامنی ہوتی ہے کہ انسان کی جو یہ خواہش ہے، اس کو تسکین مل جائے اور آدمی باحیا ہو۔ اور دوسرا مقصد نکاح کا بچے پیدا کرنا، اپنی نسل کو جاری رکھنا۔ انسان کو اپنے رشتہ داروں کی بہت ضرورت ہوتی ہے ہر وقت۔ اس کی وجہ سے انسان کا دنیا اور دین دونوں محفوظ ہوتا ہے۔ جہاں پر خاندانی نظام نہیں ہوتا، وہاں پر انسان کا دنیا بھی خراب ہوتا ہے، دین بھی خراب ہوتا ہے۔ تو اس کے لیے بچے پیدا کرنے کی نیت سے۔ رسول اللہ صلی اللہ علیہ وسلم نے فرمایا: ◀ تَزَوَّجُوا الْوَدُودَ الْوَلُودَ ▶۔ ایسے عورتوں کے ساتھ نکاح کرو جو تمہارے ساتھ محبت بھی کرتی ہے، بچے بھی پیدا کرتی ہے۔ بانجھ عورت، بے برکت عورت، جو آپ بیس تیس سال گزاریں، آپ کا کوئی بچہ نہیں پیدا ہوتا، پھر آپ پریشان ہو جائیں گے۔ بوڑھا ہو کر آدمی کو پھر اپنے اولاد کا احساس ہو جاتا ہے۔ جوانی میں تو آدمی صرف کس کو دیکھتا ہے؟ حسن کو دیکھتا ہے۔ بس وہ کہتا ہے ہم دو اچھے ہیں اور کچھ ہمارا یہود و نصاریٰ کا فکر بھی ہو جائے، بچے دو ہی اچھے۔ تو وہ بھی کہتا ہے جتنا خاندان چھوٹا ہو، اتنا اچھا ہوتا ہے۔ یہ عجیب لوگ ہیں، دنیا اللہ نے ہمارے لیے پیدا کیا ہے اور وہ بچے دنیا کے لیے پیدا کرتے ہیں کہ اگر بچے زیادہ ہو جائیں تو پھر خوراک کہاں سے ملے گا؟ خوراک تو پیدا ہمارے لیے ہے، ہم جتنے زیادہ ہوں گے، انشاءاللہ خوراک اتنا زیادہ پیدا ہو گا۔ اور تیسرا یہ کہ انسان کی زندگی کے دو حصے ہیں، ایک اندرونی خانہ ہے اور ایک بیرونی خانہ ہے۔ آدمی اپنے گزر بسر کے لیے گھر کے باہر بھی لوگوں کے ساتھ معاملات کرتا ہے، محنت مزدوری کرتا ہے، تجارت کرتا ہے، ملازمت کرتا ہے، پیسے کمائے گا، اس کے بغیر تو زندگی نہیں گزرتی۔ اور ایک انسان کے اندرونی خانہ ہے، اگر آپ باہر جا کر کاروبار کرتے ہیں، تجارت کرتے ہیں اور آپ کے گھر کے اندر کا نظام ٹھیک نہیں ہے، آپ کی بیوی آپ کے چار دیواری کے اندر مال و دولت کی حفاظت نہیں کرتی، آپ کی عزت کا خیال نہیں رکھتی، تو آپ کا زندگی متاثر ہو گا۔ اسی لیے عورت کو، عورت کے ساتھ نکاح کرنے میں اس پہلو کو بھی ملحوظ رکھیں۔ کہ ایک میری زندگی کا بیرونی خانہ حصہ ہے، وہ میں نے سنبھالنا ہے۔ اور دوسرا میرے اندرونی خانہ حصہ ہے، وہ میری بیوی کو سنبھالنا ہے۔ انگریز نے یہ بھی کمال کر دیا کہ ہمارے ان دو حصوں کو آپس میں خلط ملط کر دیا۔ بیوی، عورت کو باہر نکال دیا تو باہر کا نظام بھی خراب ہو گیا، اندر کا نظام بھی خراب ہو گیا۔ جس عورت کو اپنے بچے پالنے کا ہدایت دی کہ اپنے بچوں کی تربیت کرے، اپنے بچوں کے ساتھ ماں کی ایک رشتہ داری کی تعلق ہوتی ہے، وہ بہت کچھ برداشت کر کے اپنے بچے کی صحیح تربیت کرتی ہے۔ انگریز نے اس عورت کو باہر نکال کر دوسرے بچے کی تربیت میں لگا دیا اور اپنے بچے کے لیے تربیت کو باہر سے عورت کو داخل کر دیا، نہ اس گھر کی تربیت ہوتی ہے، نہ اس گھر کی تربیت ہوتی ہے، دونوں کیا ہو گئے، گھر اجڑ گئے۔ عورت جب تک چار دیواری کے اندر ہوتی ہے تو اس سے خیر ملتا ہے۔ عورت جیسے چار دیواری کے باہر نکل جاتی ہے، ◀ اسْتَشْرَفَهَا الشَّيْطَانُ ▶، بس شیطان اس کو تاک میں لے لیتا ہے۔ پھر وہ ضرور نقصان کرتا ہے۔ اپنا بھی نقصان کرتا ہے، دوسروں کا بھی نقصان کرتا ہے۔ ◀ وَقَرْنَ فِيْ بُيُوْتِكُنَّ ▶، عورتوں کے لیے حکم یہ ہے کہ وہ اپنے گھروں کے اندر رہیں۔ کیونکہ ان کے لیے گھر کے اندر کا سامان ہے، بہت بڑی ذمہ داریاں ہیں ان کو گھر کے اندر۔ اولاد کی تربیت ہے اور اپنے شوہر کی عزت کا خیال رکھنا ہے، اس کے مال کی حفاظت کرنا ہے، یہ پورا نظام ہے، ایسا نہیں ہے کہ گھر کے اندر عورت پھر فضول میں رہتی ہے۔ تو ان چیزوں کی بنیاد پر اگر ہم شادی اور نکاح کریں گے، انشاءاللہ پھر ہمیں اپنے اس نکاح سے پشیمانی نہیں ہو گی۔ اگر کوئی تھوڑا چھوٹا موٹا گھر میں لڑائی جھگڑا ہوتا ہے، اس کا بھی ہم تحمل کر سکیں گے۔ ◀ عَسٰٓى اَنْ تَكْرَهُوْا شَيْـًٔا وَّيَجْعَلَ اللّٰهُ فِيْهِ خَيْرًا كَثِيْرًا ▶۔ کبھی آدمی ایک چیز کو تو برا سمجھتا ہے لیکن اس کے اندر اور خیر ہوتی ہے۔ وہ اگر سست ہے مثلاً یا زبان سے تیز ہے لیکن آپ کے بچوں کی تربیت کا خیال رکھتا ہے اور آپ کو یہ چیز مقصود ہو کہ میرے اولاد کی تربیت ہو جائے۔ مقاصد کو ملحوظ رکھ کر پھر آدمی بعض چیزوں کو تحمل کر سکتا ہے۔ اگر آپ کا مقصد یہ ہو کہ بس صرف میری ہی خواہش پوری ہو جائے تو پھر اسی طرح کیا ہو گا، نظام خراب ہو گا۔ مقاصد کا جو خیال نہیں رکھتے، وہ لوگ فضولیات میں پڑ جاتے ہیں، غیر ضروری کاموں کا مرتکب ہو جاتے ہیں، فضول میں وقت گزار دیتے ہیں۔ تو شادی کو بھی ہم اس تناظر میں دیکھ لیں کہ یہ ہمارا کیا ہے، زندگی کا ایک بہت اہم حصہ ہے اور ہمارے معاشرے اور خاندان کے بنانے میں اس کا بہت بڑی اہمیت ہے۔ پھر انشاءاللہ ہمارا یہ رشتہ کیا ہو گا، کامیاب ہو گا۔

⟪ شادی کے معاملات میں والدین کی ذمہ داریاں ⟫
والدین کے لیے بھی چاہیے کہ وہ اپنے اولاد اور اپنے ماتحتوں کے نکاح کرنے میں سنجیدگی کا مظاہرہ کریں۔ اسی لیے تو ہمارے دین میں باپ دادا کو اپنی اولاد کے بارے میں نکاح کے معاملے میں کچھ اختیارات بھی دیے گئے ہیں۔ لہٰذا اگر ایک باپ دادا اپنے بچے بچی کا بلوغ سے پہلے نکاح کرتا ہے تو وہ نکاح اس کا ایسا شمار ہوتا ہے جیسے خود یہ بچہ بالغ ہونے کے بعد نکاح کرتا ہے یا کوئی بچی بالغ ہونے کے بعد نکاح کرتی ہے۔ یہ اس لیے نہیں ہے کہ شریعت نے بچے بچیوں کے بشری حقوق کو ضائع کیا ہے، بلکہ شریعت نے بچے بچیوں کے حقوق کی حفاظت کی ہے۔ کیونکہ نکاح کا معاملہ ایسا نہیں ہے کہ اس کو چھوٹے بچے سمجھ جائیں۔ بلکہ بعد البلوغ بھی اگر کوئی لڑکا یا لڑکی نکاح کرتا ہے تو اس کو ایک دم سے نکاح کے ان چیزوں کا ادراک نہیں ہوتا۔ بلوغ کے بعد بھی باپ پر حق ہے کہ وہ اپنے بچوں کے نکاح کا کیا کرے، بندوبست کرے۔ بچے کو کیا پتہ ہوتا ہے پندرہ سال کے بعد کہ نکاح میں کن کن چیزوں کا خیال رکھا جاتا ہے۔ وہ تو صرف اپنی خواہشات کا کیا ہوتا ہے، اسی کو پورا کرنے کے پیچھے پڑتا ہے۔ کبھی ایسا ہوتا ہے کہ بلوغ سے پہلے اگر باپ کو اختیار نہ دیا جائے تو بعض اچھے جگہوں میں رشتہ کرنا اس لڑکے اور لڑکی سے رہ جاتا ہے۔ کیونکہ وہ انتظار نہیں کرتا دوسری طرف، ہر کسی کو اپنے اولاد کے رشتوں میں دلچسپی ہوتی ہے۔ لہٰذا باپ کو یہ اختیار ہے دونوں طرف سے کہ اگر آپ سمجھتے ہیں، آپ کو تجربہ ہے، آپ نے شادی کیا ہے، آپ کے بچے پیدا ہو گئے ہیں اور آپ کو یہ لگتا ہے کہ یہاں پر میرے بچے بچی کا رشتہ ہو جائے تو انشاءاللہ وہ خیر کا ہو گا۔ اگر بچے کے میں بلوغ کا انتظار کرتا ہوں پانچ چھ سال یا تین چار سال، تو یہ رشتہ ہاتھ سے نکل جائے گا۔ لہٰذا شریعت نے آپ کو یہ اختیار دیا ہے۔ تو یہ اختیار اس بنیاد پر ہے کہ لڑکے اور لڑکی کا خیر ہو جائے۔ ہم اس اختیار کو بھی غلط استعمال کرتے ہیں۔ کبھی باپ اپنے بچی کا نکاح اپنی مفاد کی خاطر سورہ میں لڑکی کو دیتے ہیں، سورہ۔ یعنی کسی جگہ اس نے قتل کیا ہے، مقتول والے قاتل سے کہتے ہیں کہ ہم آپ کے ساتھ اس وقت تک صلح نہیں کرتے جب تک آپ ہمیں اپنی لڑکی نکاح میں نہیں دیتے۔ تو پھر یہ باپ چھوٹی بچی کو نکاح میں دے دیتا ہے، اس کو سورہ کہتے ہیں۔ اب یہاں بچی کا خیر کہاں ہے؟ یہ تو خود اس نے اپنی مفاد کی خاطر لڑکی کا نکاح کیا ہے۔ باپ کو اس طرح کرنے کی ہرگز اجازت نہیں ہے۔ جو باپ اتنا لالچی ہو جائے کہ اپنی مفاد کی خاطر اپنی بچی کی زندگی کو داؤ پر لگاتا ہے تو ہماری شریعت میں اس باپ کو پھر اختیار نہیں ہے۔ یہ اس باپ کو ہے جو سو فیصد اپنی بچی کے بارے میں خیر خواہی کا فیصلہ کرتا ہے۔ اس بنیاد پر کرتا ہے کہ اگر وقت گزر جائے تو پھر اس لڑکی کا رشتہ وہ اچھا رشتہ نہیں مل جائے گا۔ لیکن جو سورہ میں لڑکی کو دیتا ہے، اس باپ کا نکاح نہیں ہوتا۔

⟪ جہیز اور ولور کی لعنت ⟫
اسی طرح رشوت لے کر باپ کسی جگہ لڑکی کو دیتا ہے، یا مہر سے کم پر لڑکی کو کسی جگہ میں نکاح کرا دیتا ہے، ایسے باپ کا اختیار ہماری شریعت میں اس کا اعتبار نہیں ہے۔ تو باپ دادا کو اور اپنے سرپرستوں کو بھی اپنے ماتحتوں کے نکاح کے معاملے میں سنجیدہ ہونے کی ضرورت ہے۔ اچھا طریقہ تو یہ ہے کہ اگر رشتہ ہاتھ سے نکلتا نہیں ہے تو اپنے بچوں کی بلوغ کا انتظار کریں۔ بلوغ سے پہلے چونکہ بچوں کو ان چیزوں کا پتہ نہیں چلتا، لہٰذا بلوغ کے بعد پھر اس سے مشورہ کریں۔ کیونکہ بلوغ کے بعد پھر باپ کو یہ اختیار نہیں ہے کہ وہ اپنے بچے یا بچی کی مرضی کے بغیر نکاح کرائے۔ بلوغ کے بعد پھر بچوں سے پوچھنا ضروری ہے۔ اگر کوئی لڑکی باپ کو اجازت نہیں دیتی کہ میرا نکاح میرے چچا زاد سے کرو، اور باپ پھر بھی اس کا نکاح چچا زاد سے کراتا ہے، اس نکاح کا کوئی اعتبار نہیں ہے۔ لہٰذا لڑکی اگر کل اس پر عدالت میں اعتراض کرے تو اس نکاح کا کوئی اعتبار نہیں ہو گا، یہ لڑکی آزاد ہے، کسی دوسری جگہ نکاح کر سکتی ہے۔ رسول اللہ صلی اللہ علیہ وسلم نے فرمایا: ◀ الْأَيِّمُ أَحَقُّ بِنَفْسِهَا مِنْ وَلِيِّهَا ▶۔ جو بالغ عورت ہے، اس کو اپنے نکاح میں اپنے باپ سے زیادہ حق حاصل ہے۔ لہٰذا اگر وہ نکاح کا اجازت نہیں دیتی تو باپ کے لیے جائز نہیں ہے کہ وہ اس کا کسی دوسری جگہ نکاح کرائے۔ تو اچھا طریقہ یہ ہے کہ اپنے بچی اور لڑکی کا بلوغ کا انتظار کریں۔ بالغ ہونے کے بعد پھر اس سے مشورہ لے لیں۔ لڑکی سے بھی مشورہ لے لیں، لڑکے سے بھی مشورہ لے لیں۔ اگر انہوں نے آپ کو اجازت دے دیا، پھر اس کے بعد اس کا نکاح کرائیں، تو یہ نکاح انشاءاللہ پھر کیا ہو گا، قائم رہے گا اور اس کے مقاصد حاصل ہوں گے۔ ورنہ اگر بعض لوگ ایسے کرتے ہیں کہ بالغ بچوں کو بھی کسی جگہ نکاح کرنے پر مجبور کر دیتے ہیں۔ مجھے کسی نے بتایا کہ ایک لڑکی کسی جگہ نکاح کرنا پسند نہیں کرتی، بھائی نے اس کے اوپر بندوق تان کر زبردستی اس سے نکاح کروایا تھا کہ اگر آپ نکاح نہیں کریں گے تو ہم آپ کو مار دیں گے۔ اب کل اگر اس کے نتائج برے نکلیں گے تو اس کا ذمہ دار کون ہو گا؟ یہی سرپرست ہو گا۔ کل اگر آپ کی بچی کو شوہر کی طرف سے کوئی مشکلات ہیں تو اس ظلم کے شوہر کی طرح آپ بھی برابر کے مجرم ہیں۔ اپنے باپ کو اپنے بیٹوں اور بیٹیوں کے نکاح میں اس چیز کا خیال رکھنا ضروری ہے کہ کل پھر میری بیٹی کو اپنے شوہر کی طرف سے مشکلات کا سامنا نہ ہو کہ آپس میں ایک دوسرے کے ساتھ وہ لڑائی جھگڑے کرتے ہیں یا اس کے نان نفقہ کا بندوبست نہیں ہوتا یا اس کو بے عزت کیا جاتا ہے، گھر سے نکالا جاتا ہے۔ یہ اسی لیے تو ہوتا ہے کہ آپ خود کیا نہیں کرتے، نکاح کے معاملے میں شرعی احکام کا خیال نہیں رکھتے۔ بعض علاقوں میں نکاح کے معاملے میں دوسری چیزوں کی بنیاد پر رشتے کی جاتی ہے، وہ بھی نقصان کا باعث ہے، مثلاً جہیز کا رواج بعض علاقوں میں ہے، جہیز۔ جہیز کا جو مطلب لیا جاتا ہے جن علاقوں میں اس کا رواج ہے، وہ یہ ہوتا ہے کہ لڑکی والے جب اپنی لڑکی کسی کو رشتے میں دیتے ہیں، لڑکے والے کی طرف سے ان پر یہ لازم کیا جاتا ہے کہ اس لڑکی کے ساتھ اگر ایک پلاٹ ہو، ایک گاڑی ہو، اتنے پیسے ہوں، پھر ہم اس کے ساتھ نکاح کرتے ہیں ورنہ نہیں کرتے۔ نقصان اس کا یہ ہوتا ہے کہ بعض لڑکیاں جو ہر طرح نکاح کے لیے وہ مناسب ہوتی ہیں لیکن پھر بھی لڑکے والے اس کے ساتھ نکاح نہیں کرتے کیونکہ اس کے پاس مال نہیں ہوتا۔ تو اس سے بہت سارے رشتے کیا ہو جاتے ہیں، رشتوں سے محروم رہ جاتے ہیں، اچھے رشتے جو گھر بسانے کے لیے مناسب ہوتے ہیں وہ رہ جاتے ہیں، مالداری کی خاطر ایسی لڑکیوں کے ساتھ نکاح کیا جاتا ہے جو دیندار نہیں ہوتے تو پھر اولاد کی تربیت میں بھی مسئلہ ہوتا ہے اور بھی مسائل ہوتے ہیں۔ خود جہیز شوہر کے لیے اگر وہ کسی لڑکی سے نکاح کرتے ہیں اس شرط پر کہ آپ نے مجھے اتنا اتنا چیز دینا ہے، شوہر کے لیے یہ لینا حرام ہے، ناجائز ہے۔ شوہر کے لیے بالکل جائز نہیں ہے کہ وہ کسی عورت سے نکاح کی بنیاد پر مال ٹھہرا کر ہڑپ کرے۔ یہ شوہر کے لیے جائز نہیں ہے۔ اور بعض جگہوں میں پھر ایسا ہوتا ہے کہ سرپرست لڑکی کے اوپر پیسے لیتے ہیں، یعنی جس طرح کہ اس کو بیچ دیتے ہیں۔ شوہر، لڑکے سے یہ مطالبہ کرتا ہے، نہیں گھر والا، باپ، کہ اگر آپ میرے لڑکی کے ساتھ، بچی کے ساتھ نکاح کرتے ہیں، پانچ چھ لاکھ یا دس لاکھ روپے آپ نے مجھے دینا ہو گا۔ ایک تو مہر ہوتا ہے، مہر تو لڑکی کا حق ہوتا ہے۔ ایک باپ اپنی طرف سے اس لڑکی کا قیمت لگاتے ہیں۔ بعض علاقوں میں یہ رواج ہے اور بہت مہنگے دام میں دیتے ہیں۔ پندرہ لاکھ، بیس لاکھ تک بھی بعض لوگ کیا کرتے ہیں، اپنی لڑکی کے اوپر پیسے لیتے ہیں۔ یہ اس لڑکی کا مہر نہیں ہوتا، یہ باپ اپنے کیا کرتا ہے، جیب میں ڈالتے ہیں۔ یہ تو سب سے بڑا جرم ہے۔ انسان کی انسانیت کی توہین بھی ہے کیونکہ آپ انسان کے ساتھ جانوروں کی طرح معاملہ کرتے ہیں۔ جیسے کوئی اپنے مال، جانور، بکری، گائے وغیرہ کو بیچ دیتا ہے، اسی طرح آپ اپنی لڑکی کو کیا کرتے ہیں، بیچ دیتے ہیں۔ پیسے تو ویسے بھی حرام ہیں، آپ نے اس لڑکی کا انسانیت کا بھی تذلیل کیا۔ رسول اللہ صلی اللہ علیہ وسلم کا ارشاد مبارک ہے، جو کسی آزاد انسان کو بیچتا ہے، قیامت کے دن اللہ اس کو رحمت کی نظر سے نہیں دیکھے گا۔ اللہ تعالیٰ اس پر غصہ ہو گا اور اللہ تعالیٰ اس سے انتقام لے گا۔ تو اس سے بھی کیا ہوتے ہیں، نکاح کے مقاصد میں خلل پیدا ہوتا ہے۔ اسی لیے ہمیں نکاح کے معاملے میں سنجیدہ ہونے کی ضرورت ہے۔ اگر ہم شرعی احکام کے مطابق یہ رشتہ کریں گے، انشاءاللہ، تو نکاح کے جو مطلوبہ فوائد ہیں اور مقاصد ہیں، وہ ہم کو حاصل ہو کر رہیں گے۔ اللہ تعالیٰ ہم کو عمل کی توفیق عطا فرمائے۔
وَاٰخِرُ دَعْوٰىنَا اَنِ الْحَمْدُ لِلّٰهِ رَبِّ الْعٰلَمِيْنَ۔

▬▬▬▬▬▬▬▬▬▬▬▬▬▬▬▬▬
◆ ◀ اہم نکات ▶ ◆
• ◀ نکاح کی سنجیدگی: ▶ نکاح ایک مقدس اور دائمی رشتہ ہے، اسے وقتی خواہشات، رسومات یا ذاتی مفادات کی بھینٹ نہیں چڑھانا چاہیے۔
• ◀ حلالہ کی حرمت: ▶ طلاق کے بعد پہلے شوہر کے لیے حلال ہونے کی نیت سے کیا جانے والا نکاح (حلالہ) ایک لعنتی اور حرام فعل ہے۔
• ◀ بلاوجہ طلاق کا مطالبہ: ▶ جو عورت بغیر کسی شرعی عذر کے اپنے شوہر سے طلاق کا مطالبہ کرتی ہے، اس پر جنت کی خوشبو بھی حرام ہے۔
• ◀ جیون ساتھی کا انتخاب: ▶ شادی کے لیے ساتھی کا انتخاب کرتے وقت مال، حسن اور خاندان پر دینداری کو ترجیح دینی چاہیے۔ دیندار ساتھی زندگی میں خیر و برکت کا باعث بنتا ہے۔
• ◀ والدین کی ذمہ داری: ▶ والدین کو چاہیے کہ اپنی اولاد کے نکاح کے معاملات میں سنجیدگی اور خیر خواہی کا مظاہرہ کریں۔ زبردستی یا ذاتی مفاد کے لیے نکاح کرانا ظلم ہے۔
• ◀ جہیز اور ولور (رقم لینا): ▶ لڑکی والوں سے جہیز کا مطالبہ کرنا یا لڑکے والوں سے بیٹی کے بدلے رقم وصول کرنا، دونوں ہی غیر شرعی اور قابلِ مذمت اعمال ہیں جو معاشرتی بگاڑ کا سبب بنتے ہیں۔
• ◀ نکاح کے مقاصد: ▶ نکاح کے بنیادی مقاصد میں پاکدامنی کا حصول، نسلِ انسانی کا تسلسل، اور گھر کے اندرونی و بیرونی نظام کو متوازن طریقے سے چلانا شامل ہے۔

◆ ◀ خلاصہ ▶ ◆
یہ خطبہ نکاح کی عظمت اور اس سے وابستہ ذمہ داریوں پر روشنی ڈالتا ہے۔ نکاح محض ایک رسم نہیں بلکہ ایک مقدس اور دائمی عہد ہے جسے سنجیدگی سے نبھانا چاہیے۔ اسلام میں حلالہ جیسے طریقوں کی سختی سے ممانعت ہے اور اسے ایک لعنتی عمل قرار دیا گیا ہے۔ اسی طرح، عورت کا بغیر کسی ٹھوس شرعی وجہ کے طلاق مانگنا ایک سنگین گناہ ہے۔ خطبے میں اس بات پر زور دیا گیا ہے کہ زندگی کے ساتھی کا انتخاب کرتے وقت ظاہری حسن، مال و دولت یا خاندانی پس منظر کے بجائے دینداری کو اولین ترجیح دینی چاہیے، کیونکہ یہی ایک کامیاب اور پرسکون ازدواجی زندگی کی بنیاد ہے۔ والدین کو بھی نصیحت کی گئی ہے کہ وہ اپنی اولاد کے نکاح کے فیصلے جذبات یا ذاتی مفاد کے تحت نہ کریں بلکہ ان کی بھلائی اور خیر خواہی کو مدنظر رکھیں۔ جہیز اور بیٹی کے رشتے کے بدلے رقم لینے جیسی قبیح رسومات کی بھی مذمت کی گئی ہے، کیونکہ یہ نکاح کے پاکیزہ مقصد کو مجروح کرتی ہیں۔ ایک مستحکم خاندان اور صالح معاشرے کی تشکیل کے لیے ضروری ہے کہ نکاح کے رشتے کو اس کی اصل روح کے مطابق قائم کیا جائے۔