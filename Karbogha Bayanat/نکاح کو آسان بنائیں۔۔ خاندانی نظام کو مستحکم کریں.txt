اقتباس از

🌹 صبح بیان🌹

موضوع:  نکاح کو آسان بنائیں۔۔ خاندانی نظام کو مستحکم کریں 
🎙 اردو بیان :    
 حضرت مفتی نور الودود صاحب دامت برکاتھم العالیہ

بمقام: 
مرکز دارالایمان والتقوی کربوغہ شریف
🌙 بروز : اتوار 6  ربیع الأول 1447ھ
☀  بمطابق:31 اگست  2025ء

https://drive.google.com/file/d/1tgCwOikgdR5nyrXcMuzF6qD0wqT7t1ET/view?usp=drive_link


◆ نکاح: معاشرتی پاکیزگی اور خاندانی نظام کی بنیاد ◆

⟪ جاپان میں تنہائی کی اموات (کودوکوشی) ⟫
جاپان کے ایک ایجنسی نے خبر شائع کیا ہے کہ پچھلے سال جاپان میں 37 ہزار لوگ تقریباً کودوکوشی کی موت مر گئے ہیں۔ کودوکوشی، خودکشی نہیں، کودوکوشی جاپان میں تنہائی کی موت کو کہتے ہیں۔ یعنی 37 ہزار وہ لوگ ہیں جو اپنے گھروں میں، اپنے حجروں میں اکیلے رہ کر مر چکے ہیں، پھر کسی کا دو ہفتے بعد، کسی کا مہینے بعد جب ان کے گھر کا سامان خراب ہو جاتا ہے، حشرات الارض بھی وہاں پر آ جاتے ہیں، بدبو پھیل جاتی ہے، پولیس والے وہاں جاتے ہیں تو دیکھتے ہیں گھر میں کوئی مردہ پڑا ہے۔ اور یہ لوگ اب اس کے لیے پریشان ہیں کہ اس کا روک تھام کیسے کیا جائے؟ یعنی لوگ جب آخری عمر میں ہو جاتے ہیں یا کمزور اور بیمار ہو جاتے ہیں، ان کا کوئی رشتہ دار نہیں ہوتا، کوئی دوست نہیں ہوتا کہ وہ اس کا خیال رکھے، بلکہ وہ اکیلے ایک گھر میں رہ جاتا ہے۔ دنیا کے اسباب اس کے پاس ہوتے ہیں لیکن اس کے خبر گیری کرنے والا کوئی نہیں ہوتا۔ بالاخر وہ اسی گھر میں مر جاتا ہے اور پولیس والے پھر اس کو اٹھا کر دفناتے ہیں۔

آواز درست ہے کہ نہیں درست؟

اب جاپان کی حکومت اس کے لیے پریشان ہے کہ ان لوگوں کے لیے کیا کریں؟ اور وہ اس کے لیے ترتیبات بھی بناتے ہیں، پولیس والے لوگوں کے پاس بھیجتے ہیں جب کوئی تنہائی اختیار کرتا ہے کہ آپ فکر نہ کریں، ہم آپ کے ساتھ ہیں، ہم آپ کے ضروریات پورا کریں گے۔ لیکن پھر بھی شرح بڑھتا جا رہا ہے اور ان کو خوف ہے کہ یہ شرح لاکھوں سے تجاوز کر جائے گا، کروڑ تک پہنچ جائے گا۔ وجہ بنیادی یہ ہے کہ جاپان باوجود سائنس اور ٹیکنالوجی میں ترقی کرنے کے، خاندانی نظام سے محروم ہے۔ وہاں پر جو بچہ بالغ ہوتا ہے، کچھ سمجھ بوجھ رکھتا ہے تو وہ اپنے تقاضے پورا کرنے میں خود کفیل ہو جاتا ہے۔ ان کے لیے کوئی انسانی اور اخلاقی روک ٹوک نہیں ہوتا، بلکہ وہ جیسے بھی اپنی خواہش کو پورا کرنا چاہتا ہے وہ اس کو اپنی آزادی اور اپنا حق سمجھتا ہے کہ میں اپنی خواہش کو اپنی مرضی کے مطابق جہاں سے ہو سکتا ہے، میں اس خواہش کو پورا کروں۔

⟪ فطری تقاضے اور اسلامی تعلیمات ⟫
جیسے کہ کھانے پینے کے معاملے میں وہ آزاد ہے۔ خداوندی احکام کا وہ تابع نہیں ہوتے۔ اللہ جل جلالہ نے جن چیزوں سے منع فرمایا ہے، وہ ان سے روکتے نہیں ہیں۔ کیونکہ وہ یہ سمجھتے ہیں کہ یہ میرا بشری حق ہے، میں انسان ہوں، مجھے ایک چیز اچھی لگتی ہے، لہذا میں اس کو اگر حاصل کر سکتا ہوں تو مجھ پر کوئی پابندی نہیں ہونی چاہیے۔ اس کو آج کی اصطلاح میں بشری آزادی کہتے ہیں، انسانی آزادی۔ یہ کوئی آزادی نہیں ہے، بے راہ روی ہے۔ گمراہ ہونا ہے، راستے کو خطا کرنا ہے۔ الحمدللہ اللہ تعالی نے مسلمانوں کو جو دین دیا ہے، وہ ایسا فطرت کے مطابق ہے کہ ہمارے دین میں انسانی تقاضوں کو ختم نہیں کیا جاتا اور نہ ختم کرنے کا حکم دیا جاتا ہے، بلکہ انسانی تقاضوں کو سیدھے راستے پر ڈالنے کی کوشش کی جاتی ہے اور لوگوں کو اس کا پابند بنایا جاتا ہے کہ اپنی بشری تقاضے صحیح راستے میں استعمال کریں تاکہ آپ کا نقصان نہ ہو۔

انسان کو ہمارے دین میں کھانے پینے سے نہیں روکا جاتا کہ تم نہ کچھ کھاؤ نہ پیو، بلکہ یہ سکھاتا ہے کہ طیب غذا کھاؤ، جو آپ کے جسم کے لیے بھی مفید ہو اور آپ کی روح کے لیے بھی نقصان دہ نہ ہو۔ آپ کی دنیا بھی بچت ہو اور آخرت بھی آپ کا بچت ہو۔ اسی طرح ہماری جنسی خواہشات، جب بچہ بالغ ہوتا ہے تو اس کے تقاضے مختلف ہو جاتے ہیں۔ انسان کی زندگی کے مختلف مراحل آتے ہیں۔ ہر مرحلہ کے اپنے اپنے تقاضے ہوتے ہیں۔ بڑے بڑے چار مرحلے ہوتے ہیں، انسان کی زندگی 15 سال کے بعد اس میں واضح تبدیلی آ جاتی ہے۔ بلوغ سے پہلے کا زمانہ اس کے بالکل جدا تقاضے ہوتے ہیں۔ 15 سال کے بعد ایک دم سے آدمی پلٹا کھا لیتا ہے۔ اس کی خواہشات اور اس کے جذبات، اس کے تقاضے یکسر تبدیل ہو جاتے ہیں۔ والدین بھی پریشان ہوتے ہیں، جو بچہ ہم سے جدا نہیں ہوتا، ہر وقت ہماری گود میں پڑا رہتا ہے، جیسے 15 سال ہو گئے، وہ اپنی ماں سے اور اپنے باپ سے منہ پھیر لیتا ہے۔ اس کے لیے پریشان نہ ہوں، یہ انسان کا کیا ہے؟ کمزوری ہے۔ دوسری طرف اس کا کیا ہو جاتا ہے؟ دل لگ جاتا ہے۔

پھر 15 سال گزر جائیں، 30 سال کے بعد، پھر اپنی بیوی سے بھی منہ موڑتا ہے۔ دوسری طرح اس کے تقاضے پیدا ہوتے ہیں۔ لوگوں کے ساتھ وہ ایک دوسرے سے آگے ہونے کے جذبات پیدا ہوتے ہیں، میرے ساتھ پیسے زیادہ ہوں، میرے ساتھ گھڑی، گاڑی اچھی ہو، میرا بنگلہ بہت بلند ہو۔ پھر وہ چیزیں رہ جاتی ہیں جو 15 سال کے بعد اس کو پیدا ہو رہی تھیں۔ پھر 15 سال اور گزر جائیں 45-50 سال کے بعد، پھر اور تقاضے پیدا ہوتے ہیں۔ وہ ہم پر ابھی نہیں آیا، بوڑھوں سے پوچھیں کہ ان کے کیا تقاضے ہوتے ہیں۔ احادیث مبارکہ میں تو ملتا ہے کہ ان میں حرص زیادہ ہوتا ہے۔ جتنا بوڑھا ہوتا ہے، اتنا کیا ہوتا ہے؟ حرص زیادہ ہوتا ہے، مال کو جمع کرتا ہے۔ چھوٹی چھوٹی چیزوں پر لالچ کرتا ہے۔ بعض بوڑھے تو الحمدللہ ہمارے حاجی صاحب کی طرح ہوتے ہیں۔ سب چیزوں کو انہوں نے خیرباد کہا ہے۔ یہ ہمارے تبلیغ کے امیر صاحب ہیں، الحمدللہ۔ اور انہوں نے اپنے بچوں سے کہا ہے کہ دنیا جانے آپ جانے، میں خانقاہ میں رہوں گا، میں آپ سے کچھ نہیں مانگتا، آپ مجھ سے کچھ نہ مانگیں۔ الحمدللہ اس کے بچے اپنا کاروبار کر سکتے ہیں، تو اس نے ان کو یہی کہا ہے۔ بعض تو اس طرح ہوتے ہیں۔ لیکن جو بشری تقاضے ہوتے ہیں، انسان کے اندر جو پیدا ہوتے ہیں، تو بڑھاپے میں وہ تبدیل ہو جاتے ہیں۔ پھر ان چیزوں کے ساتھ اس کا رغبت نہیں ہوتا، وہ اور تقاضے بن جاتے ہیں۔

تو انسان کو اللہ تعالیٰ نے جس طرح بنایا ہے اور انسان کے جو تقاضے ہیں، ان تقاضوں کو ہمارے دین میں ختم کرنے کا حکم نہیں ہے۔ ازالہ کرنے کا حکم نہیں ہے بلکہ امالہ کرنے کی ہدایات ہیں، مائل کرنے کی۔ خواہش ختم کرنے کی اجازت نہیں ہے۔ بعض صحابہ کرام نے رسول اللہ صلی اللہ علیہ وسلم سے اس کی اجازت مانگی کہ ہمیں اس سے پریشانی ہے، ہماری جنسی خواہش ہے، تقاضا ہو جاتا ہے، اگر ہم اپنے آپ کو یہ مادہ بالکل نکال دیں، خصی ہو جائیں۔ آپ صلی اللہ علیہ وسلم نے منع فرمایا کہ اس کو ختم کرنے کی اجازت نہیں ہے۔ ہاں! اس کو غلط استعمال کرنا ممنوع ہے۔

◀ قُل لِّلْمُؤْمِنِينَ يَغُضُّوا مِنْ أَبْصَارِهِمْ وَيَحْفَظُوا فُرُوجَهُمْ ▶
❝ مومنین سے آپ کہہ دیں کہ اپنی نگاہ اور آنکھوں کو نیچا رکھیں۔ جہاں اللہ تعالیٰ نے منع فرمایا ہر جگہ نظر اٹھا کر نہ دیکھیں۔ اور اپنی شرمگاہوں کی حفاظت کریں۔ ایسا نہ کریں کہ میں انسان ہوں، جہاں میری مرضی ہو وہاں میں اپنی خواہش پورا کروں گا۔ ❞

◀ ذَٰلِكَ أَزْكَىٰ لَهُمْ ▶
❝ اپنی نگاہوں کو نیچا رکھنا اور اپنی شرمگاہ کی حفاظت کرنا، یہ تمہارے لیے باعث تزکیہ ہے۔ یعنی مفاسد سے تمہیں بچانے والا عمل ہے۔ ❞

انسان کے اندر جب شرارت پیدا ہو جائے، شیطان کے راستے پر چل پڑتا ہے تو وہ انسانی اقدار سے محروم ہو جاتا ہے۔ یہی انسان جو دوسروں کے لیے خیر کا ذریعہ ہوتا ہے، پھر دوسروں کے لیے شر کا ذریعہ بنتا ہے۔ اپنے آپ کو بھی تباہ کرتا ہے، معاشرہ بھی اس سے کیا ہوتا ہے؟ پریشان رہتا ہے۔ ◀ ذَٰلِكَ أَزْكَىٰ لَهُمْ ▶، یہ تمہارے لیے مفاسد کا کیا ہے؟ روک تھام کا ذریعہ ہے۔ اس سے آپ خود بھی پاک رہیں گے، آپ کا معاشرہ بھی پاک رہے گا۔

⟪ نکاح کی اہمیت اور اس کے فوائد ⟫
لیکن ساتھ ساتھ اللہ جل جلالہ نے مسلمانوں کو اس خواہش کے پورا کرنے کا صحیح راستہ بھی دکھایا ہے۔ یہ مطلب نہیں ہے کہ اللہ تعالی نے ہم کو غلط استعمال سے منع فرمایا، اب اس کے لیے جائز استعمال کا کوئی راستہ نہیں ہے۔ بلکہ اللہ تعالی فرماتے ہیں:

◀ وَأَنكِحُوا الْأَيَامَىٰ مِنكُمْ وَالصَّالِحِينَ مِنْ عِبَادِكُمْ وَإِمَائِكُمْ ▶
❝ جو شادی شدہ نہیں ہیں، ان کو شادیاں کراؤ، نکاح کراؤ۔ ❞

یہ اولیاء کا، اولیاء پر حق ہے اپنی اولاد کا۔ باپ ہے، بڑا بھائی ہے، چچا ہے، کہ وہ بالغ ہونے کے بعد بچے کے نکاح کا بندوبست کرے۔ نکاح کرانا ولی اور سرپرست پر حق ہے۔ اخراجات پورا کرنا خود اس کی ذمہ داری ہے۔ بعض بچے پھر یہ سمجھتے ہیں کہ میرے باپ کے ذمے مجھے شادی کرانا باپ کا حق ہے، لہذا بیوی کا مہر بھی کون ادا کرے گا؟ میرا باپ ادا کرے گا۔ ولیمے کا خرچہ بھی میرا باپ ادا کرے گا۔ ایسا نہیں ہے۔ جو نوجوان شادی کرنا چاہتا ہے، اخراجات اس کے ذمے ہیں۔ باپ اس کا ذمہ دار نہیں ہے کہ اس کی بیوی کا مہر ادا کرے۔ یا اگر وہ ولیمہ کرتا ہے لاکھوں روپے کا، وہ خرچہ باپ اٹھائے، یا اس کا باپ بھائی اٹھائے۔ یہ خرچہ جو شادی کرتا ہے اسی کے ذمہ ہے۔ ولی کے ذمے صرف یہ ہے کہ چونکہ یہ تو ناتجربہ کار ہے، شادی کرنے میں جو چیزیں جن کا خیال رکھا جاتا ہے، جو ترجیحات ہوتے ہیں، وہ اس کو پتہ نہیں ہوتی۔ باپ تو چونکہ تجربہ اس کا ہو چکا ہے کہ شادی کے لیے کیا کیا ترجیحات ہونی چاہییں، کس طرح لڑکی کے ساتھ شادی ہونا چاہیے۔ یہ انتخاب باپ صحیح کر سکتا ہے۔ بیٹا بیچارہ تو صرف ظاہری حسن کو دیکھتا ہے کہ کسی کا اچھا صورت ہے بس اسی کے پیچھے لگ جاتا ہے۔ اس کو یہ پتہ نہیں ہوتا کہ نکاح کے بعد میں ہمارے خاندانی نظام پر کیا اثرات ہوتے ہیں۔

یہی وجہ ہے کہ ہمارے دین میں نکاح کے اس عمل کو خاندانی طریقے پر کرنے کی ہدایت ہے۔ اس میں نہ صرف باپ دادا اور بھائی چچا وغیرہ اپنا فل اختیار استعمال کرے گا، نہ لڑکا لڑکی اپنا فل اختیار استعمال کرے گا، نہ چچا اور دوسرے رشتہ دار اپنا اختیار استعمال کریں گے۔ سب مل بیٹھ کر مشورہ کے ساتھ صحیح طریقے پر نکاح کا یہ کیا کریں گے؟ رشتہ اس کے وہ کریں گے تاکہ صحیح جگہ پر رشتہ ہو جائے اور بعد میں پھر پریشانی نہ ہو، نکاح کے جو فوائد ہیں وہ کامل طریقے پر برآمد ہوں۔

⟪ نکاح میں تاخیر اور معاشرتی مسائل ⟫
لوگ ڈرتے ہیں کہ میں اگر اپنے بیٹے کے لیے شادی کراؤں، ابھی وہ کاروبار نہیں اس نے شروع کیا، ملازمت نہیں کرتا، اس کا تنخواہ چالو نہیں ہے، یا ابھی وہ پڑھتا ہے وغیرہ وغیرہ، تو پھر ہمارے لیے مالی مشکلات کا سامنا کرنا پڑے گا۔ کیونکہ آج کل تو شادی کا 10 لاکھ سے کم تو میرے خیال میں کم جگہوں میں شادی کا خرچہ آئے گا۔ کیونکہ سونا بھی چار لاکھ کے قریب ہو چکا ہے۔ دو تولے سونا اگر آپ بنائیں گے پھر بھی آٹھ لاکھ روپے بنتے ہیں۔ بیوی کے لیے اگر آپ اس کے کمرے کے ترتیب کے لیے کہ اس کی چارپائی ہو، یہ سامان ہو، دو تین لاکھ روپے تو اس پر لگ جاتے ہیں۔ لوگوں کا ولیمے کا کھانا کھلانے کے لیے بھی لگ جاتے ہیں۔ 10 لاکھ تو کم از کم پیسے لگ جاتے ہیں۔ پھر اس کے بعد بھی جب کمرہ بن جائے اور دلہن آ جائے تو اس کی بھی ضروریات ہوتے ہیں، اخراجات ہوتے ہیں، پیسے لگتے ہیں۔ تو اس لیے بعض لوگ اس کے لیے پریشان ہوتے ہیں کہ ایسا نہ ہو کہ شادی کرنے کے بعد ہم دیوالیہ ہو جائیں، اتنے پیسے لگانے کے بعد ہمارا مالی خسارہ ہو جائے گا۔ اللہ جل جلالہ فرماتے ہیں، نکاح بڑا اہم ہے، اس کے لیے ان چیزوں کی وجہ سے نکاح میں سستی نہ کرو۔

◀ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ ▶
❝ اگر وہ فقیر بھی ہے، شادی کی برکت سے اللہ تعالی ان کو غنی کر دے گا۔ ان کا بھی خرچہ پورا ہو گا، اس کی دلہن کا بھی خرچہ پورا ہو گا، اولاد کا بھی خرچہ پورا ہو گا۔ ❞

یہ نظام تو اللہ تعالی چلاتا ہے۔ انسان کو تو اللہ تعالی کی طرف سے ہدایات ملتی ہیں، انسان اسی کا مکلف ہے۔ حلال رزق، کسب کمائی کا انسان پابند ہے۔ باقی رزق دینے کا مالک اللہ تعالی ہے۔ اللہ تعالی سب کو رزق پہنچاتا ہے۔ رسول اللہ صلی اللہ علیہ وسلم کا ارشاد مبارک ہے:

◀ مَنِ اسْتَطَاعَ مِنْكُمُ الْبَاءَةَ فَلْيَتَزَوَّجْ، فَإِنَّهُ أَغَضُّ لِلْبَصَرِ وَأَحْصَنُ لِلْفَرْجِ ▶
❝ تم میں جو طاقت رکھتا ہے اپنی بیوی کا مہر ادا کرنے کا، اپنی بیوی کے حقوق ادا کرنے کا اور گھر آباد کرنے کا، اس کو چاہیے کہ وہ شادی کرے، کیونکہ شادی تمہاری ضرورت ہے۔ اس سے آپ کی نگاہ نیچی ہو جائے گی، یعنی آپ کی نگاہ محفوظ ہو جائے گی۔ آپ کی حیا محفوظ ہو جائے گی اور آپ کا شرمگاہ محفوظ ہو جائے گا۔ پورا معاشرہ طیب اور پاک ہو جائے گا۔ ❞

نکاح کا اور شادی کا یہ عمل ہمارے خاندانی نظام کا اکائی ہے، بالکل بنیاد ہے۔ سنگ بنیاد جس کو کہتے ہیں۔ یہاں سے ہمارا خاندانی نظام شروع ہو جاتا ہے۔ نکاح کے بعد جب بچے پیدا ہوتے ہیں وہ آپس میں بھائی بہن بن جاتے ہیں۔ اور یہ جو شوہر ہے وہ ان بچوں کا باپ بن جاتا ہے۔ اس شوہر کے جو بھائی ہیں وہ ان بچوں کے چچا بن جاتے ہیں۔ اور ماں کی طرف سے جو رشتے ہیں وہ ماموں بن جاتے ہیں۔ چچا، چچی وغیرہ یہ سارے جو پورا ایک جال پھیل جاتا ہے، اس کا بنیادی اکائی نکاح ہے۔ نکاح سے یہ سارے رشتے کیا ہوتے ہیں؟ شروع ہو جاتے ہیں۔

اسی لیے ہمارے دین میں نکاح کی بڑی اہمیت بیان کی گئی ہے اور رشتوں کا خیال رکھنا ہمارے دین کے اہم احکام میں ہے۔ صلہ رحمی جس کو ہم کہتے ہیں۔ رسول اللہ صلی اللہ علیہ وسلم کا ارشاد مبارک ہے، "جو رشتوں کو کاٹتا ہے اللہ تعالی اس کو کاٹ دے گا اپنی رحمت سے۔" اور اللہ تعالی قیامت کے دن جو لوگ رشتوں کو کاٹتے ہیں، وہ اپنے رحم سے کاٹ دیں گے۔ قیامت کے دن بھی ان پر رحم نہیں کیا جائے گا۔ کیونکہ اس کی اہمیت بہت زیادہ ہے رشتہ داریوں کی، خاندانی نظام کی۔

کوشش یہ کرنی چاہیے کہ نکاح کے عمل کو آسان سے آسان تر بنایا جائے۔ جب معاشرے میں نکاح کرنا آسان ہو جائے تو معاشرہ پاک رہے گا اور لوگوں کی حیا محفوظ رہے گی۔ جس معاشرے میں نکاح جتنا مشکل قرار دیا جائے، اتنا اس معاشرے میں پاکدامنی ختم ہو جائے گی، لوگوں کی حیا غیر محفوظ ہو جائے گی، لڑائی جھگڑے پیدا ہوں گے، تعلقات خراب ہوں گے، رشتہ داریاں ختم ہوں گی، جیسے جاپان کا صورتحال ہے۔ کہ ہزاروں لوگ وہاں پر گھروں میں کودوکوشی یعنی تنہائی کی موت مرتے ہیں اور ان کا کوئی رشتہ دار نہیں ہوتا۔ بیٹا، بھائی، چچا، ماموں، کوئی نہیں ہوتا کہ وہ اس کے ساتھ آخری لمحات میں جب دنیا سے آدمی رخصت ہوتا ہے۔ اور تقریباً جتنا بھی بے حس آدمی ہو لیکن آخری عمر میں وہ اپنے رشتہ دار کا ساتھ ضرور دیتا ہے۔ دنیا میں اگر اس کے ساتھ کتنی بھی لڑائی جھگڑے کیے ہیں، لیکن جب اس کے آخری لمحات آ جاتے ہیں تو وہ اس کا ساتھ دیتا ہے، اس کے پاس بیٹھتا ہے اور اس کی حوصلہ افزائی کرتا ہے۔ پھر اگر وہ مر جائے تو اس کے کفن دفن میں وہ اپنا کوشش کرتا ہے، اس کا سنبھالتا ہے۔ یہ تو انسان کے کم سے کم درجے کی کیا ہے؟ جانور بھی کم از کم اپنے جو ان کے وہ قریب کے ہوتے ہیں، پرندے ہوتے ہیں، غراب کا واقعہ قابیل اور ہابیل قرآن مجید میں ذکر ہے۔ قابیل نے جب ہابیل کو قتل کر دیا، پھر اس کو یہ پتہ نہیں چل رہا تھا اس کے ساتھ کیا کروں؟ اللہ تعالی نے ایک غراب کو بھیج دیا کہ ایک مر گیا تھا اور دوسرا اس کو اس کے اوپر مٹی ڈال رہا تھا۔ لیکن انسان جب اتنا وہ مفاد پرست ہو جائے کہ ہر چیز میں اس کو اپنی مفاد دکھائی دے رہا ہے، تو وہ پھر رشتہ داریوں سے نکل جاتا ہے۔

ہر اس رسم و رواج سے بچنے کی ضرورت ہے جو نکاح اور شادی کے عمل کو مشکل بنا دیتا ہے۔ رسول اللہ صلی اللہ علیہ وسلم کا ارشاد مبارک ہے کہ سب سے برکت والی نکاح وہ ہوتی ہے جس کے اخراجات کم ہوں۔ بغیر ضرورت کے بڑے بڑے پروگرامات کرنا اور کراچی میں ہم گئے تھے ایک ساتھی نے بتایا کہ یہ جو جس شادی ہال میں لوگوں کو کھانا کھلاتے ہیں، صرف اس شادی ہال کا اس نے پانچ لاکھ روپے کرایہ ادا کیا ہے۔ یہ چند سال پہلے، اب تو شاید اس سے بھی زیادہ مہنگا ہو گا۔ تو پانچ لاکھ پر ہمارے ہاں ایک عام آدمی کا شادی بھی ہو جاتی ہے۔ تو اتنے اگر ہم اس عمل کو مشکل بنا دیں گے، ظاہر بات ہے پھر شادیاں ایسی عمر میں کریں گے کہ نصف عمر اس کا خراب ہو جائے گا۔ ہماری حکومت کو بھی ابھی جو روایات مغرب سے کباڑ ہو جائیں، ہمارے حکمران ان کو ہم پر مسلط کرنے کی کوشش کرتے ہیں۔ یہ معاشرہ کیسے ترقی کرے گا؟ جو ان میں کباڑ ہو جائے یعنی وہ ان سے خود تنگ ہو جاتے ہیں کہ کیسے ہمیں ان سے نجات مل جائے۔ ہمارے حکمران اس کباڑ کو لے کر ہمارے اوپر مسلط کرنے کی کوشش کرتے ہیں کہ 18 سال تک بچے کو شادی نہ کرے۔ 15 سال سے لے کر 18 سال تک ایک بچہ اگر کیا ہو جائے؟ وہ اپنے اس کو غلط استعمال کرے، پھر 18 سال کے بعد وہ شادی کا قابل نہیں ہوتا، پھر اس کو حکیموں کے پیچھے کیا کر دیں گے کہ اب اس کو علاج کراؤ۔ تو یہ ساری غیر فطری باتیں ہوتی ہیں۔ بس جب بچہ اس قابل ہو جائے، ہاں کمزوری جدا بات ہے، ایک آدمی بیمار ہے، اس کا تو ہمارے شریعت میں بھی لحاظ رکھا گیا ہے، ہدایات موجود ہیں۔ کوئی کمزور ہے، خرچہ نہیں پاس اس کے یا صحت کمزور ہے، وہ جدا بات ہے۔ لیکن اگر ایک بچہ اس کا قابل ہے کہ بلوغ کے بعد اس کو تقاضا ہوتا ہے اور اس کے لیے لڑکی مل جاتی ہے تو اس کو شادی کرنے میں کیا حرج ہے؟ غلط راستے سے اگر وہ اپنی خواہش پورا کرتا ہے، تو اس سے اچھا نہیں ہے کہ وہ اچھی جگہ سے کیا کرے؟ خواہش پورا کرے۔ یہ کون سی عقلمندی ہے کہ آپ اس کو کیا کر دیں؟ اچھے راستے سے روک دیں۔ جب جیسے ایک آدمی کو اللہ تعالی نے صلاحیت دیا ہے تو اس کی صلاحیت کو ابھی ہی ختم کر دے۔ یہ کوئی طریقہ نہیں ہوتا۔ لہذا نکاح کرنے میں دیر نہ کریں۔ نوجوان ہے، ہمت کرے۔ ◀ إِن يَكُونُوا فُقَرَاءَ يُغْنِهِمُ اللَّهُ ▶، اللہ تعالی نے آپ کے ساتھ وعدہ کیا ہے۔ فقر سے مت ڈرو، اللہ تعالی آپ کے خرچے پورا کرے گا۔ اور عام تجربہ بھی یہ ہے کہ نکاح کے لیے جو لوگ قرضہ کرتے ہیں اللہ تعالی وہ قرضہ بھی ادا کرتا ہے۔ تو نوجوان ہمت کرے، بغیر شادی کے وقت نہ گزارے۔ آپ کا عفت اور پاکدامنی کیا ہو جائے گا؟ محفوظ ہو جائے گا۔ البتہ ایک بہت اہم چیز وہ یہ ہے کہ کبھی خود ہمارے اسلامی معاشرے میں ہمارے نکاح اور شادی نتیجہ خیز نہیں ہوتے۔ نکاح کا عمل جس مقصد کے لیے کیا جاتا ہے، اس میں ہم کامیاب نہیں ہوتے۔ ہمارے یہ نکاح کا رشتہ ناکامی کا شکار ہو جاتا ہے۔ اس سے بچنا ضروری ہے۔

⟪ نکاح کا شرعی طریقہ کار ⟫
اس کی وجہ یہ ہوتی ہے کہ ہم اس طرح کے اہم معاملات میں شرعی ہدایات اور احکام کا خیال نہیں رکھتے۔ شریعت نے جس طریقے سے نکاح کرنے کا ہمیں طریقہ بتایا ہے، اگر ہم اسی کے مطابق شادی کریں گے تو انشاءاللہ یہ شادی کامیاب شادی ہو گا آخر تک اور اس سے ایک مضبوط خاندان پیدا ہو گا۔ اس سے اچھے تعلقات اور اچھے رشتہ داریاں بنیں گی اگر ہم شریعت کے احکام کا خیال رکھیں گے۔ سب سے پہلے تو چونکہ یہ نکاح خاندانی نظام کا بنیاد ہے، اس میں پورے خاندان کو مل کر کردار ادا کرنے کی ضرورت ہے۔ چنانچہ ایسا جائز نہیں ہے کہ ایک باپ، دادا، بھائی یا چچا اپنی کسی بچے اور بچی کو مجبور کر کے ایسی جگہ میں نکاح کرائیں جہاں پر اس بچے اور بچی کا خود ارادہ نہیں ہے۔ یہ سب سے پہلی غلطی ہوتی ہے جو ہم سے نکاح کے معاملے میں ہوتی ہے۔ اور خاص کر ہمارے پشتون معاشرے میں تو بعض اوقات یہ چیزیں معاشرتی بن جاتی ہیں اور اس کے خلاف کرنے کو لوگ عیب سمجھتے ہیں۔ لڑکی کیسے کسی کے بارے میں کہے گی کہ میں یہاں نکاح کرتی ہوں، یہاں نکاح نہیں کرتی۔ چنانچہ اپنے چچا زاد کے ساتھ اگر وہ نکاح نہیں کرتی تو ہمارے ہاں ایک بہت برا رسم اور بہت غلط طریقہ جس کو "ژاغ" کہتے ہیں ہمارے ہاں، ژاغ۔ یعنی پھر چچا زاد اپنے اس چچا زاد لڑکی کو اس کا پابند بناتا ہے کہ وہ کسی اور جگہ نکاح نہیں کر سکتی۔ میرے ساتھ اگر نکاح نہیں کرتی تو کسی اور جگہ اس کو نکاح کرنے کی اجازت نہیں ہے۔ تو وہ لڑکی اسی طرح گھر میں کیا ہو جاتی ہے؟ بوڑھی ہو جاتی ہے اور اس کو نکاح کرنے کا موقع نہیں دیا جاتا۔ یہ رسم بد ہمارے ہاں موجود ہے۔ اب اگر وہ لڑکی نکاح نہیں کرتی پھر بھی تباہ ہوتی ہے، اگر نکاح کرتی ہے پھر بھی تباہ ہوتی ہے۔ کیونکہ ایسی جگہ میں اگر جس کا وہاں، انسان ہے، کبھی کسی جگہ رشتہ کرنے کا اس کا بالکل دل نہیں چاہتا۔ تو اگر لڑکا اور لڑکی راضی نہیں ہوتے تو والدین کو اور سرپرستوں کو اس معاملے میں زبردستی کرنے کی اجازت نہیں ہے کہ وہ اپنے اولاد کو اور اپنے ماتحتوں کو اس پر مجبور کر دے کہ خواہ مخواہ تم نے یہاں پر نکاح کرنا ہے۔ بچوں کے بارے میں تو عموماً اس طرح نہیں کیا جاتا، بچیوں کے بارے میں، لڑکیوں کے بارے میں یہ کیا جاتا ہے۔ تو جس طرح بچے کو ہم اجازت دیتے ہیں کہ اپنی مرضی کے مطابق جہاں آپ کو رشتہ پسند ہو، وہاں ہم آپ کے لیے رشتہ تلاش کرتے ہیں۔ اتنا حق پھر لڑکی کو دینا چاہیے۔ کہ لڑکی بھی آزادانہ طور پر اپنی مرضی کے مطابق کسی جگہ نکاح کرنے کا اظہار کر سکے۔

رسول اللہ صلی اللہ علیہ وسلم نے فرمایا، "لڑکیوں سے نکاح کے معاملے میں پوچھا جائے گا، باکرہ ہے یا شیبہ ہے۔" یعنی ابھی تک اس کی شادی نہیں ہوئی، پہلی بار، یا پہلی مرتبہ اس کی شادی ہوئی ہے، پھر بھی اس سے پوچھنا چاہیے۔ کہ یہاں تم کا نکاح کرنے کا ارادہ ہے؟ اگر لڑکی اجازت دے دے تو پھر وہاں پر نکاح کرنا چاہیے۔ وہ اجازت نہیں دیتی تو پھر کسی کو ان کو مجبور کرنے کی اجازت نہیں ہے۔ پہلا کام تو ہم یہ کریں۔ کہ اپنے ماتحتوں کے نکاح کے معاملے میں سنجیدگی کا مظاہرہ کریں۔ اور بچے اور بچیوں کے حقوق کا خیال رکھ کر ان کے ساتھ صلاح مشورہ کے ساتھ نکاح کا یہ عمل کریں۔

⟪ ولی کی اجازت کی اہمیت ⟫
جیسے والدین کو اور سرپرستوں کو اس میں زبردستی کی اجازت نہیں ہے، اسی طرح بچے اور بچیوں کو بھی اس معاملے میں اپنے سرپرستوں سے رہنمائی لینے کی ضرورت ہے۔ کسی لڑکی کو یہ اجازت نہیں ہے کہ وہ اپنے سرپرست کی اجازت کے بغیر کسی جگہ جا کر نکاح کرائے۔ رسول اللہ صلی اللہ علیہ وسلم کا ارشاد مبارک ہے:

◀ أَيُّمَا امْرَأَةٍ نَكَحَتْ بِغَيْرِ إِذْنِ وَلِيِّهَا، فَنِكَاحُهَا بَاطِلٌ، بَاطِلٌ، بَاطِلٌ ▶
❝ جو لڑکی اپنے ولی کی اجازت کے بغیر یعنی اپنے باپ دادا کی اجازت کے بغیر کسی جگہ نکاح کرتی ہے تو اس کی نکاح باطل ہے، باطل ہے، باطل ہے۔ ❞

دوسرے فقہاء کے نزدیک تو اس طرح نکاح ہوتا ہی نہیں ہے۔ بلکہ بعض فقہاء کے نزدیک تو عورت اپنی زبان سے ایجاب اور قبول کرے، اگرچہ ولی کی اجازت ہو، پھر بھی نکاح نہیں ہوتا۔ اس لڑکی کو اپنے ولی کے ذریعے سے یا اپنے مرد وکیل کے ذریعے سے نکاح کرنا ضروری ہے۔ اپنی زبان سے وہ نکاح نہیں کرے گی۔ وجہ یہ ہے کہ یہ ایک خاندانی عمل ہے۔ اس کے اثرات صرف میاں بیوی پر نہیں پڑتے، اس کے اثرات پورے خاندان پر پڑتے ہیں۔ لہذا نکاح کے معاملے میں لڑکے اور لڑکیوں کو بھی یہ اجازت نہیں ہے کہ وہ بس جیسے وہ چاہیں، جدھر چاہیں، وہ کیا کریں؟ نکاح کریں۔ بلکہ اگر وہ نکاح کرتی بھی ہے، پھر بھی اگر خاندان میں ایسی کوئی ایک معقول وجہ ہے کہ خاندان والے سمجھتے ہیں جس کو ہمارے ہاں کفاءت کہتے ہیں کہ لڑکی نے غیر کفو میں نکاح کیا ہے تو خاندان والے اس پر اعتراض بھی کر سکتے ہیں اور اس نکاح کو ختم بھی کر سکتے ہیں۔ بلکہ ہمارے مذہب کا آخری اب فتویٰ بھی یہ ہے کہ اگر وہ غلط جگہ میں نکاح کرتی ہے تو نکاح منعقد ہی نہیں ہوتا۔ لہذا پہلے سے وہ اپنے اولیاء سے کیا کرے؟ اجازت طلب کرے۔ تو نکاح کے معاملے میں لڑکی لڑکیوں کو بھی اپنے سرپرستوں کے ساتھ مشورہ کر کے، ان کی ہدایات کے مطابق جب سارے متفق ہو جائیں، اس کے بعد پھر وہ وہاں پر نکاح کر دے۔ یہ صحیح طریقہ ہوتا ہے اور اس طرح نکاح کرنا نتیجہ خیز ہوتا ہے۔ تو پہلا کام ہم نکاح میں یہ کریں۔ کہ نکاح میں ہم سنجیدگی کا مظاہرہ کریں۔ سرپرست بھی اور جو نکاح کرتے ہیں وہ بھی۔

مجھے سگنل مل گیا کہ آپ کا ٹائم پورا ہے نیچے۔ یہ میرا گھنٹا شروع ہوتا ہے۔

⟪ ترجیحات کا تعین ⟫
تو انشاءاللہ اگر آپ اجازت دیتے ہیں، اس کے علاوہ جو شادی کرنے میں ہم سے غلطی ہوتی ہے، وہ ترجیحات کا تعین ہے۔ کہ ہم نکاح میں کونسی ترجیحات کو مقدم رکھیں۔ یہ پھر پورا تفصیلی بحث ہے۔ انشاءاللہ دوسری تعلیم میں پھر یہ بیان کروں گا۔ فی الحال یہ کافی ہے۔ اللہ تعالی یہاں جتنے نوجوان غیر شادی شدہ ہیں، ان کو اچھے رشتے نصیب فرمائے۔ آپ بھی ہمت کریں، یہ دنیا ہمت سے چلتی ہے۔ ہمت مرداں، مدد خدا۔ اپنے آپ کو سست نہ بنائیں، اپنے حقوق کا، ہاں ضروری نہیں ہے کہ اپنے حق کے لیے آپ لڑائی جھگڑا کریں۔ لیکن اپنی حق وصول کرنے میں شیر کی طرح کیا کریں؟ رہیں۔ اپنے حقوق کو پامال نہ کریں اپنے ہاتھ سے۔ پھر اللہ تعالی بھی آپ کو کیا کریں گے؟ وہ مردوں کے فہرست سے نکال دیں گے۔ آپ اپنے آپ کی حفاظت کریں گے، اپنی جان کی، اپنی مال کی، اپنی آبرو کی، تو اللہ یہ دیکھتا ہے کہ یہ سنجیدہ ہے۔ تو اللہ آپ کی حفاظت کرتا ہے۔ تم اگر اپنے آپ کی حفاظت نہیں کرتے، نہ مال کی حفاظت کرتے ہیں، نہ اپنی آبرو کی حفاظت کرتے ہیں، تو پھر اللہ کی نظروں سے کیا ہو جائیں گے؟ گر جاؤ گے۔ سنجیدگی کا مظاہرہ کریں، انشاءاللہ آپ کی زندگی اچھی گزرے گی۔
وآخر دعوانا أن الحمد لله رب العالمين۔

▬▬▬▬▬▬▬▬▬▬▬▬▬▬▬▬▬
◆ اہم نکات ◆
✧    مغربی اور ترقی یافتہ معاشروں جیسے جاپان میں خاندانی نظام کی تباہی "کودوکوشی" یعنی تنہائی کی موت جیسی سماجی بیماریوں کو جنم دے رہی ہے۔
 ✧   اسلام فطری انسانی خواہشات کو دبانے کے بجائے انہیں نکاح کے ذریعے ایک پاکیزہ اور تعمیری راستہ فراہم کرتا ہے۔
✧    نکاح معاشرے کو بے حیائی سے بچاتا ہے، نگاہوں کو پست رکھتا ہے اور شرمگاہ کی حفاظت کا ذریعہ ہے۔
 ✧   شادی بیاہ میں بے جا رسومات اور فضول اخراجات نکاح کے عمل کو مشکل بنا دیتے ہیں، جس سے معاشرے میں بگاڑ پیدا ہوتا ہے۔
✧    اسلامی نکاح میں لڑکے اور لڑکی دونوں کی رضامندی لازمی ہے؛ کسی پر زبردستی رشتہ مسلط کرنا جائز نہیں۔
 ✧   عورت کا نکاح اس کے ولی (سرپرست) کی اجازت کے بغیر باطل ہے، کیونکہ نکاح ایک انفرادی نہیں بلکہ خاندانی معاملہ ہے۔
✧    نکاح کے معاملات میں والدین اور اولاد دونوں کو ایک دوسرے سے مشاورت کرنی چاہیے اور باہمی رضامندی سے فیصلہ کرنا چاہیے۔
 ✧   رزق کی تنگی کے خوف سے نکاح میں تاخیر نہیں کرنی چاہیے، کیونکہ اللہ تعالیٰ نے نکاح میں برکت اور رزق کی فراخی کا وعدہ فرمایا ہے۔

◆ خلاصہ ◆
یہ بیان مغربی معاشروں میں خاندانی نظام کے ٹوٹنے سے پیدا ہونے والے سنگین مسائل، بالخصوص جاپان میں تنہائی میں ہونے والی اموات (کودوکوشی) پر روشنی ڈالتا ہے اور اس کے مقابلے میں اسلامی خاندانی نظام کی اہمیت کو واضح کرتا ہے۔ اسلام انسانی فطرت کو دباتا نہیں، بلکہ جنسی خواہشات جیسے فطری تقاضوں کو نکاح کے مقدس رشتے کے ذریعے ایک پاکیزہ راستہ فراہم کرتا ہے۔ نکاح نہ صرف افراد کو گناہ سے بچاتا ہے بلکہ ایک مضبوط معاشرے کی بنیاد رکھتا ہے۔ بیان میں اس بات پر زور دیا گیا ہے کہ شادی کو بے جا رسومات اور فضول اخراجات سے پاک کرکے آسان بنایا جائے تاکہ نوجوان وقت پر اس ذمہ داری کو ادا کرسکیں۔ نکاح میں لڑکے اور لڑکی کی باہمی رضامندی کے ساتھ ساتھ خاندان اور ولی کی مشاورت اور اجازت کی شرعی اہمیت کو بھی اجاگر کیا گیا ہے، تاکہ یہ رشتہ پائیدار اور کامیاب ثابت ہو۔ آخر میں نوجوانوں کو ہمت کرنے اور رزق کی فکر کیے بغیر اللہ پر توکل کرتے ہوئے نکاح کرنے کی ترغیب دی گئی ہے، کیونکہ اللہ نے اس عمل میں برکت کا وعدہ فرمایا ہے۔