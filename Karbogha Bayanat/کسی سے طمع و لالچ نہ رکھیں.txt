اقتباس از

🌹 اتوار بیان و مجلس ذکر

موضوع:   کسی سے طمع و لالچ نہ رکھیں


🎙 بیان: اردو
شیخ الحدیث حضرت اقدس مولانا سعید اللہ شاہ صاحب دامت برکاتہم العالیہ

بمقام: 
دارالایمان والتقوی پشاور
🌙 بروز اتوار  06 ربیع الاول  1447ھ
☀  بمطابق  31 اگست 2025ء

https://drive.google.com/file/d/1RMNfbJirytYQdNY-9JvXMXlaa5dq6Fog/view?usp=drive_link


◆ عنوان: قناعت اور طمع: مومن کی صفات اور ہلاکت کے اسباب ◆

⟪ مومن کی صفت: قناعت ⟫
بسم اللہ الرحمن الرحیم۔ مومن کی ایک صفت ہوتی ہے قناعت۔ مومن قانع ہوتا ہے۔ وہ طامع نہیں ہوتا۔ قانع، قناعت کرنے والا۔ اللہ تعالیٰ نے جو رزق اس کو دی ہے، جو نعمت دی ہے اس پہ وہ صبر کرتا ہے۔ قناعت، بس یہ میرے لیے کافی ہے۔ اور وہ طامع نہیں ہوتا۔ طامع، قانع کی ضد ہے۔ اور طمع، قناعت کی ضد ہے۔ طمع یہ ہے کہ انسان اس نعمتوں کے علاوہ مزید کی ہوس میں رہتا ہے۔ یہ ہو، یہ ہو، یہ ہو۔ مال ہے، اس پر قانع نہیں۔

اور اللہ تعالیٰ نے ضرورت اور حاجت پوری کرنے کے لیے کھانا دیا ہے، اس پر قانع نہیں ہے۔ مزید کی طمع میں ہے۔ لباس اور پوشاک دیا ہے اور مختلف قسم کی نعمتیں اللہ تعالیٰ نے دی ہیں۔ اس کے دل میں طمع پیدا ہوتا ہے۔

⟪ طمع اور ہلاکت ⟫
تو یہ انسان ہلاکت کے گھڑوں میں ڈال دیتا ہے۔ جس شخص کے دل میں طمع پیدا ہوتا ہے، جس چیز کے ساتھ طمع پیدا ہوا، اس سے محبت پیدا ہوگی۔ اور جس سے محبت پیدا ہوگی، اس کے حصول کے درپے ہوگا۔ اور جس چیز کے حصول کے درپے ہوگا، تو پھر اس کی ایسی طلب کرے گا کہ اس میں اس چیز کی عبودیت کی صفت آئے گی۔ یعنی اس کا بندہ بن جائے گا۔ مال کا بندہ، لباس کا بندہ، کھانے کا بندہ۔ اور بندہ وہ ہوتا ہے کہ پھر وہ سوچتا نہیں ہے کہ میں خوار اور ذلیل ہوتا ہوں یا میں معزز رہتا ہوں۔ چاہے اس کی ذلت ہو، پھر اس کے پیچھے لگتا ہے۔ یہی چیز طمع کی وجہ سے پیدا ہوتی ہے۔ اس لیے پہلی سیڑھی، اس سے آدمی ہٹ جائے۔ ورنہ پھر اس کے بعد یہ چیزیں آتی ہیں۔

انسان، مسلمان کو چاہیے کہ وہ قانع رہے۔ اور اللہ تعالیٰ دے تو اس کو لے۔ اس کے پاس مال ہے، قانع ہے۔ اور اس کا شکر ادا کرے، اس کے اندر جو حقوق اللہ تعالیٰ نے اس پہ رکھے ہیں، وہ حقوق اس کی ادائیگی کرتا رہے۔ مزید آیا، اس کو لے، اللہ کا شکر ادا کرے۔ لیکن طامع نہ رہے، طمع نہ رہے۔ یہ مجھے حاصل ہو، یہ مجھے حاصل ہو، یہ چیز میرے پاس آ جائے۔

⟪ دینار اور درہم کا غلام ⟫
طمع کے بارے میں، اسی کے بارے میں رسول اللہ صلی اللہ علیہ وسلم نے ارشاد فرمایا: ◀ بئس عبد الدینار، تعس عبد الدینار، تعس عبد الدرہم، تعس عبد الخمیصۃ، تعس عبد اللبیصۃ۔ ▶ دینار کا بندہ ہلاک ہوا، دینار کا بندہ۔ آج کل دینار نہیں ہے ہمارے ملک میں، روپے ہیں۔ برطانیہ میں پاؤنڈ ہے، امریکہ میں ڈالر ہے، خلیج اور عرب کے ممالک میں ریال ہے۔ کویت میں دینار ہے، وہ کاغذ کا ہے، پہلے دینار سونے کا ہوتا تھا۔ اس سے مراد مطلق کرنسی ہے، جس سے آپ تبادلہ کرتے ہیں اور اشیاء خریدتے ہیں۔ تو آپ صلی اللہ علیہ وسلم نے ارشاد فرمایا: ◀ بئس عبد الدینار، تعس عبد الدینار۔ ▶ دینار کا بندہ ہلاک ہوا۔ وہ ہلاک ہے۔

یا اس میں خبر ہے اور یا دعا ہے، بد دعا۔ اگر خبر ہے تو اس کا مطلب یہ ہے کہ وہ ہلاک ہو گیا ہے بس۔ جو دینار کے حصول میں اپنے آپ کو اس دینار کا بندہ بنا لیتا ہے، اتنا اپنے آپ کو ذلیل کرتا ہے، اتنا ذلیل کرتا ہے کہ اس کی آزادی اس سے سلب ہو جاتی ہے۔ پھر وہ حر نہیں رہتا۔

⟪ آزاد اور غلام کی پہچان ⟫
ایک عربی شاعر کہتا ہے:
نعم العبد،
العبد حر ما قنع
والحر عبد ما طمع
بندہ، غلام، وہ آزاد ہے جب تک وہ قانع رہے۔ اور حر، آزاد آدمی، جنٹلمین، آزاد آدمی وہ غلام ہے جب وہ جب تک وہ طمع کرتا رہے۔

تو آپ صلی اللہ علیہ وسلم نے ارشاد فرمایا: ◀ تعس عبد الدینار۔ ▶ دینار کا بندہ ہلاک ہو گیا، یا بد دعا ہے تو اس کا مطلب یہ ہے کہ ہلاک ہو جائے۔ علمائے کرام اس مجمعے کے اندر بیٹھے ہیں، وہ سمجھتے ہیں کہ دعا کے لیے ماضی کا صیغہ استعمال ہوتا ہے۔ رحم اللہ عبداً۔ اللہ تعالیٰ کی رحمت اس شخص پہ نازل ہو۔ صلی علی محمد۔ یہ ماضی کا صیغہ ہے، اللہ تعالیٰ رحمت نازل فرمائے رسول اللہ صلی اللہ علیہ وسلم پر۔ تو ایک یہ کہ یہ خبر ہے، آپ صلی اللہ علیہ وسلم نے ارشاد فرمایا، وہ ہلاک ہو چکا ہے۔ اور دوسری یہ کہ یہ بد دعا ہے۔ جب اللہ کے رسول کسی شخص کے لیے بد دعا کرے، حالانکہ وہ رحمت للعالمین ہے، تو اس شخص کی کیا حالت ہوگی؟ ◀ تعس عبد الدینار، ▶ دینار کا بندہ ہلاک ہو جائے، ◀ تعس عبد الدرہم، ▶ درہم کا بندہ ہلاک ہو جائے، ◀ تعس عبد الخمیصۃ، ▶ چادر کا بندہ ہلاک ہو جائے، ◀ تعس عبد اللبیصۃ، ▶ لباس اور پوشاک کا بندہ ہلاک ہو جائے۔ یہ کپڑا بہت اعلیٰ ہے۔ اس کے حصول کی کوشش کرتا رہے، دوڑ دھوپ میں لگا رہے۔

⟪ باز اور شاہین کی مثال ⟫
یہ جو بد دعا کی، اس کی ابتداء کہاں سے ہوئی؟ یہ طمع سے ہوئی۔ دل میں طمع پیدا ہوتا ہے۔ اس اپنے جو موجود اس کے پاس ہے اس پر قانع نہیں ہے۔ مزید کی خواہش پیدا ہوتی ہے۔ ہمارے اکابرین عموماً مثال پیش کرتے ہیں کہ جس بندے کے اندر طمع نہیں ہوتا، اس کی مثال ایسی ہے جس طریقے سے باز اور شاہین۔ اتنا اونچا اس کی پرواز رہتی ہے، اونچی پرواز رہتی ہے کہ آپ کو نظر بھی نہیں آئے گا۔ یہ چیل، کوا، یہ تو قریب قریب اڑتے ہیں لیکن باز اور شاہین کی پرواز بہت اونچی ہوتی ہے۔ وہ اونچے پہاڑوں کی چوٹیوں میں رہتا ہے۔ لیکن وہ طمع کی وجہ سے پکڑا جاتا ہے۔ ہمارے علاقے کراچی کے قریب بلوچستان میں اس کے شکار کے لیے عرب آتے ہیں، پھر اس کو پکڑتے ہیں۔ اور یہ شاہین اور باز کس طرح پکڑتے ہیں؟ اس کے مخصوص جال ہوتے ہیں، اس کے اندر اس کو ہڈی رکھتے ہیں یا کوئی اور چیز رکھتے ہیں، گوشت رکھتے ہیں۔ پھر وہ اوپر سے اس پر جھپٹتا ہے، دور سے دیکھتا ہے۔ 48 میل اوپر، 48 میل اوپر سے یہ دیکھتا ہے۔ تو وہاں سے دیکھ کر جو ہے وہ اس پر، آپ کو نظر نہیں آئے گا، اس کو پتہ چلتا ہے، وہ جھپٹے گا۔ جیسے ہی اس پر جھپٹتا ہے، وہ سمجھتا ہے کہ یہ میرے لیے خوراک ہے، مل گیا۔ یہ طمع ہے۔ حرص ہے۔ اس کو چاہیے تھا کہ پہاڑوں میں گھومتا۔ اس میدان کے اندر اس کو رکھا گیا ہے۔ عقل تو اس میں ہے نہیں۔

انسان کی عقل بھی، یہ انتہائی قیمتی چیز ہے عقل، لیکن اگر اس کو صحیح سالم رکھا جائے، محفوظ رکھا جائے، یہ عقل ڈسا ہوا کسی چیز سے نہ ہو، یہ طمع سے یہ مار کھاتا ہے، حرص سے مار کھاتا ہے، معاشرے اور غلط سوسائٹی سے مار کھاتا ہے۔ یہ جو صحبتیں ہوتی ہیں، کسی ایک جگہ میں نیک لوگوں کا نیک ارادے سے جمع ہونا چاہے وہ پہلے شرابی اور کبابی کیوں نہ ہوں۔ تو اس سے عقل کی حفاظت ہوتی ہے۔ عام معاشرے کے اندر رہتے ہوئے وہ مار کھاتا ہے۔ وہ سوسائٹی سے مار کھاتا ہے، رسم و رواج سے مار کھاتا ہے، بری صحبتوں سے مار کھاتا ہے۔ اگر وہ عقل صحیح اور تندرست رہے، تو پھر وہ بہت ہی عمدہ نعمت ہے۔ اسی لیے اللہ پاک نے ارشاد فرمایا: ◀ يَوْمَ لَا يَنفَعُ مَالٌ وَلَا بَنُونَ إِلَّا مَنْ أَتَى اللَّهَ بِقَلْبٍ سَلِيمٍ۔ ▶ مال اور بیٹے فائدہ نہیں دیں گے، وہ شخص جو قلب سلیم لے کر آئے اور عقل، تمام ائمہ کہتے ہیں کہ وہ دل کے اندر ہے۔ امام ابو حنیفہ رحمہ اللہ فرماتے ہیں وہ سر کے اندر ہے، دماغ میں۔ یہ اختلاف ہے، لیکن سر، دماغ اور دل کا آپس میں رابطہ ہے، کنٹیکٹ ہے، مربوط ہیں یہ دونوں۔ جہاں بھی ہو۔ تو یہ عقل انسان کی مار کھا جاتی ہے۔ اس لیے یہ طمع کے اندر مبتلا ہوتا ہے۔ اس باز کی عقل بالکل ہے نہیں، اس لیے وہ دام میں پھنس جاتا ہے۔ ایک پنجے سے کبھی دونوں پنجوں سے پھنس جاتا ہے، پھر چھوٹا بچہ بھی اس کے ساتھ کھیلتا ہے۔

اسی طریقے سے بڑا شیر، چیتا، اس کو پنجرے کے اندر جو ہے وہ جو شکاری پنجرہ ہوتا ہے جس سے اس کو شکار کیا جاتا ہے، اس میں بکری، ہرن اس میں رکھا جاتا ہے۔ پھر وہ دروازہ کھلا رہتا ہے۔ وہ اس میں اندر داخل ہوتا ہے، جیسے ہی داخل ہوا، دروازہ خود بخود بند ہو گیا۔ اب وہ اس کو کھائے یا نہ کھائے، وہ خود شکار ہو جاتا ہے۔ اس لیے کہ اس کی عقل نہیں ہے۔ یہ شیطان اسی مومن کو، انسان کو باوجود اس کے عقل کے ہوتے ہوئے مختلف چیزوں سے اس کی عقل کو چھپا دیتا ہے، اس کو مستور کر دیتا ہے، اس کو نشے میں ڈال دیتا ہے، اس لیے پھر اس کی عقل کام نہیں دیتی، وہ متاثر ہو جاتی ہے۔ تو میں عرض کر رہا تھا کہ باز وہ اس میں پھنس جاتا ہے۔ یہ کس چیز کی وجہ سے؟ طمع کی وجہ سے۔ اس طمع نے اس کو پھنسا دیا۔ پھر اس سے چھوٹے بچے بھی کھیلتے ہیں۔

⟪ اتباعِ شہوات اور گمراہی کی مثال ⟫
الفتح الموصلی رحمہ اللہ ایک بزرگ گزرے ہیں، ان کی مجلس میں کوئی بیٹھا ہوا تھا۔ اس سے اس نے پوچھا کہ اتباعِ شہوات یہ کیسے انسان کو گمراہ کر دیتا ہے؟ مجھے آپ تھوڑا سا سمجھائیں۔ شہوت کی اتباع۔ یہ شہوت کی اتباع، یہ طمع ہے۔ خواہش، شہوتِ مال، اور شہوت کھانے پینے کی، شہوت لباس اور پوشاک کی، شہوت بینک بیلنس کی، شہوت کاروبار کی وغیرہ وغیرہ۔ یہ کیسے انسان کو پھنسا دیتا ہے؟ تو الموصلی رحمہ اللہ نے فرمایا، قریب میں دو بچے آپس میں کھیل رہے تھے۔ ایک کے پاس روٹی تھی، خالی روٹی تھی۔ اور دوسرے کے پاس روٹی بھی تھی اور روٹی کے اوپر کچھ رکھا ہوا بھی تھا۔ اس کو کامخ کہتے ہیں عربی زبان میں، جو چیز روٹی کے ساتھ کھائی جاتی ہے۔ پرانے زمانے میں، آج کل تو الحمدللہ گھروں کے اندر سب کچھ ہوتا ہے، تو ہم بچے تھے، سوکھی، روکھی روٹی دیکھ کر، پشتو میں جیسے کہتے ہیں کہ وہ مروٹائی ولی دا، چی بوگی شو، بیا ھم ودے، بیا ھم نوڑو، بیا ھم وڑک کا، بیا مو دا سے چکل، لاس کے مو مٹک نیول، پے دا پاسہ کلہ کلہ گوڑے شکر واچول، یا بہ نہ وو، دغہ سے بہ مو چکل، یا بہ مو پیاز پاڼہ راواغستل، د پیاز پاڼے سره بہ مو چکل، دا پیاز پاڼہ ورسره خوړل دا ددې سالن دے، دې ته کامخ، قوامیخ وایی عربی کښې۔

تو ایک بچہ اس کے پاس روٹی تھی خالی، دوسرے بچے کے پاس روٹی تھی اس کے ساتھ کھانے کو کچھ تھا۔ یہ بچہ جس کے پاس روٹی نہیں، دونوں بچے ہیں۔ تو وہ جس کے پاس خالی روٹی ہے، اس نے دوسرے سے کہا کہ مجھے بھی تھوڑا سا دے دو جو روٹی کے اوپر پڑا ہوا سالن ہے، یہ بھی مجھے دے دو۔ اس نے کہا کہ اگر تم میرے کتے بنتے ہو تو میں دیتا ہوں۔ بچے ہیں، بچے بچے ہوتے ہیں۔ لیکن ہونہار بچہ اس کا پتہ چل جاتا ہے بچپن کے اندر بھی۔ اس دوسرے نے کہا جس کے پاس خالی روٹی تھی، اس نے کہا ہاں بنتا ہوں۔ تو اس نے تھوڑی سی رسی کہیں دیکھی، پڑے چرتہ اوکتو، ہے وہ تہ مرۍ کښې واچولو، راخکل ئے ځان پسې، لکہ د وړو ماشومانو چې لوبه وي۔ تو الفتح موصلی رحمہ اللہ نے اس شخص سے پوچھا کہ ان بچوں کو دیکھو۔ یہ شہوات کی اتباع ہے۔ انسان کی شہوت اس طریقے سے اس کو گمراہ کر دیتی ہے، ذلیل بنا دیتی ہے جس طریقے سے ایک بچے کو کتا بنا دیا۔

آپ ناراض نہ ہوں، آج کل ہمارے حکمرانوں سے لے کر نیچے طبقے تک یہی حالت ہے۔ آئی ایم ایف سے قرضے وصول کرنے کے لیے کیا کچھ جتن کیے جاتے ہیں۔ ہمیں کسی طریقے سے یہ مل جائے۔ یہی بننا ہے، جانور بننا ہے ان کے سامنے، یہی ذلت ہے۔ اس لیے میں نے آپ کو ایک عربی شاعر کا پہلے سے ہی عرض کیا، وہ کہتا ہے: العبد حر، غلام آزاد ہے۔ ما قنع، جب تک وہ قانع رہتا ہے۔ والحر عبد، اور آزاد غلام بن جاتا ہے ما طمع، جب اس کے اندر طمع پیدا ہوتا ہے۔ کسی چیز کا طمع پیدا ہوتا ہے۔

⟪ خلیفہ کی اولاد اور قناعت کا سبق ⟫
تو یہ طمع انتہائی خطرناک چیز ہے۔ یہ انسان کو کہاں سے کہاں لے جاتی ہے۔ انسان کو چاہیے کہ جو اس کی ضرورت ہے وہ حاصل کرے، باقی طمع نہ رکھے۔ ہمارے بزرگوں میں سے ایک بزرگ کے بارے میں واقعہ سنا بھی ہے، کتابوں کے اندر دیکھا بھی ہے کہ وہ انتہائی سخت بھوک لگی تھی اس کو۔ بھوک لگی تھی، تو اس کے مریدین میں، مریدین کا مجمع تھا، ان میں کسی ایک کو پتہ چلا کہ شیخ کو بھوک لگی ہے، اس کے چہرے سے پتہ چلتا ہے، چہرہ بڑا اداس ہے۔ چنانچہ وہ اٹھ گیا، گھر چلا گیا۔ گھر سے کوئی پکوان لے کر آیا۔ جیسے ہی سامنے آیا، شیخ کے سامنے پیش کیا، شیخ نے کہا نہیں لیتا، واپس لے جاؤ۔

شیخ نے کہا نہیں لیتا، واپس لے جاؤ۔ وہ مرید بڑا سمجھدار آدمی تھا۔ وہ فوراً واپس لے گیا۔ جب واپس لے گیا، وہ جو سامنے گلی تھی اس سے دوسری گلی کے اندر مڑ گیا، پھر آیا۔ پھر پیش کیا، فرمایا کہ حضرت اب تو لے لیں۔ اس وقت لے لیا۔ لوگ حیران ہو گئے۔ یہ شیخ نے جو کچھ کیا یہ کیا کیا؟ پہلے واپس کر دیا پھر لے لیا۔ اور مرید نے جب اس نے واپس کر دیا، وہ واپس کیسے آ گیا؟ مرید سمجھدار تھا۔ جب آدمی کی نسبت کسی سے قائم ہو جاتی ہے تو وہ اس کے اشاروں کو بھی جانتا ہے۔ اللہ تعالیٰ کے مقربین بندے، مقربین بندے جو اللہ کے زیادہ قریب ہوتے ہیں، انبیائے کرام اور ان کے وہ مسلمان جو انبیاء کی صحبت اٹھائے ہوئے ہیں، وہ اللہ تعالیٰ کے اشاروں کو بھی جانتے ہیں۔ یہ ناراض ہوتا ہے اس سے، اس سے راضی ہوتا ہے، چاہے نص صریح کے اندر وہ حکم نہ ہو۔ اشاروں سے بھی جانتے ہیں۔ اللہ تعالیٰ کو دیکھتے نہیں ہیں، لیکن وہ جانتے ہیں کہ اس سے میرا رب ناراض ہے۔ اس کو پتہ چلتا ہے کہ آج کل میرا رب مجھ سے ناراض ہے۔ کس بات پہ ناراض ہے؟ توبہ کرتا ہے پھر، یا اللہ معاف فرما، یا اللہ معاف فرما، اللہ کے سامنے گڑگڑاتا ہے، روتا دیتا ہے، اللہ تعالیٰ رحمان ہے، پھر راضی ہو جاتا ہے۔

شیخ سے جس کی نسبت قائم ہوتی ہے، شیخ کے اشاروں کو جانتا ہے۔ ہر مرید دوسرے مرید کی طرح نہیں ہوتا۔ اس لیے تو انہوں نے لوگوں نے قصہ پوچھا کہ یہ کیا قصہ ہے شیخ سے، شیخ نے کہا کہ مجھے سخت بھوک لگی تھی، اس شخص نے اس کو تاڑ لیا کہ اس کو بھوک لگی ہے۔ حدیث مبارک میں آتا ہے: ◀ اتقوا فراسۃ المؤمن فانہ ینظر بنور اللہ۔ ▶ مومن کی فراست سے اپنے آپ کو بچاؤ۔ وہ اللہ کے نور سے دیکھتا ہے۔ اپنے آپ کو بچاؤ کا مطلب یہ ہے کہ مومن کے پاس تم آئے ہو، اس کے سامنے بیٹھے ہو اور گند لے کر آئے ہو دل کے اندر، اس سے بغض لے کر آئے ہو، اس سے نفرت لے کر آئے ہو، اس کے ساتھ حسد لے کر آئے ہو، اس کے ساتھ بغض لے کر آئے ہو، وہ تو تمہارے چہرے پر نمایاں ہے۔ اللہ جل شانہ اس کو بتاتا ہے، سمجھاتا ہے، اللہ پاک نے اس کو دل دیا ہے، وحی اس پہ نہیں آتی، لیکن اللہ جل شانہ کے اشاروں کو وہ بھانپتا ہے، سمجھتا ہے۔

تو اس نے کہا کہ مجھے سخت بھوک لگی تھی اور یہ آدمی جو ہے وہ سمجھ گیا، یہ کھانا لے کر آیا، تو جیسے ہی یہ اٹھ گیا تھا، میرے دل میں طمع پیدا ہو گیا تھا کہ یہ شخص میرے لیے کھانا لا رہا ہے۔ اب جب میرے دل میں طمع پیدا ہو گیا تو یہ کھانا میرے لیے ٹھیک نہیں تھا، اس لیے جب وہ لے کر آیا تو میں نے کہا کہ میں نہیں کھاتا۔ وہ واپس لے گیا، میں سوچ رہا تھا کہ بس یہ واپس لے گیا، وہ بھی فوراً واپس لے گیا۔ وہ بھی سمجھتا تھا۔ جیسے ہی وہ اوٹ میں ہو گیا گلی کے، پھر وہ آیا۔ اس وقت میرے دل سے طمع بالکل نکل گیا تھا اور جب وہ لے کر آیا تو یہ اللہ کی طرف سے عطا ہے، دین ہے، مجھے بھوک لگی ہے میں کیوں اس کو واپس کروں؟ حضرت موسیٰ علیہ السلام درخت کے سائے میں بیٹھ گئے جب حضرت شعیب علیہ السلام کی بیٹیوں کی خدمت کی، ان کے جانوروں کو پانی پلایا، تو دعا کی: ◀ رب لما انزلت الی من خیر فقیر۔ ▶ اے میرے پروردگار، ◀ لما انزلت الی من خیر، ▶ جو خیر کی چیز میری طرف تو نازل کرے گا، کہیں سے بھیج دے گا، میں اس کا محتاج ہوں۔ اللہ تعالیٰ سے مانگتا ہے۔ طمع نہیں ہے انسان سے۔

اللہ جل شانہ سے طمع، یہ عین بندگی ہے۔ مخلوق سے طمع، مخلوق سے طمع، یہ مومنین کی خصلت نہیں ہے۔ مخلوق سے ناامیدی، یہ عین بندگی ہے۔ اللہ جل شانہ سے ناامیدی اور یاس، یہ کفر ہے۔ مخلوق سے ناامیدی عین بندگی ہے۔ یہ مجھے نہیں دے سکتا، یہ مجھے نہیں دے سکتا، اس سے میرا کام نہیں ہوتا، اس سے میرا کام نہیں ہوتا۔ اللہ جل شانہ، میرا رب مجھے دے گا۔ اور خالق سے ناامیدی کفر ہے۔ ◀ لَا تَيْأَسُوا مِن رَّوْحِ اللَّهِ ۖ إِنَّهُ لَا يَيْأَسُ مِن رَّوْحِ اللَّهِ إِلَّا الْقَوْمُ الْكَافِرُونَ۔ ▶ اللہ جل شانہ کی رحمت سے مایوس اور ناامید وہ ہوتے ہیں جو کافر ہوتے ہیں۔ یہ صفات، اپنا کانٹا تبدیل کرنا چاہیے۔ آپ اپنے رب سے سر تا پا احتیاج اور احتیاط بن جائیں۔ سر کے بالوں سے لے کر پیروں کی ناخنوں تک محتاج بن جائیں اللہ کے سامنے، یہ بندگی ہے۔ اور مخلوق سے سر سے لے کر پیر تک آپ مایوس ہو جائیں، یہ بندگی ہے۔ مخلوق کے محتاج ہو گئے، یہ کفر کی طرف لے جائے گا آپ کو۔

⟪ حضرت علی رضی اللہ عنہ کی قناعت کا واقعہ ⟫
تو بہرحال میں عرض کر رہا تھا کہ حضرت علی کرم اللہ وجہہ، سخت سردی ہے، رسول اللہ صلی اللہ علیہ وسلم کے داماد ہیں، نبی کریم صلی اللہ علیہ وسلم کے چچا زاد بھائی ہیں اور رسول اللہ صلی اللہ علیہ وسلم کی پیاری صاحبزادی حضرت علی کرم اللہ وجہہ کے نکاح میں ہیں۔ سخت سردی ہے، پہننے کی کوئی چیز نہیں۔ نیچے ازار ہے، دھوتی، چادر، اور اوپر جو ہے وہ اپنے آپ کو سردی اور ٹھنڈی ہوا، مدینہ منورہ میں اس زمانے میں، ایک زمانے میں ہم حج کو گئے تھے، میں نے ٹھنڈی ہوا دیکھی تھی۔ بہت تیز و تند ہوا چلتی ہے ٹھنڈی، وہ سینے سے آر پار ہو جاتی ہے۔ آج کل بھی جبکہ بھاپ، بخارات بہت زیادہ ہیں، گاڑیاں، آگ جلتی ہے، گاڑیوں کے اندر بھی جلتی ہے، ہر جگہ جلتی ہے۔ تو اس زمانے کے اندر ٹھنڈ بہت زیادہ تھی۔ شام کے قریب ہے چونکہ مدینہ منورہ، وہاں سے ٹھنڈی ہوائیں چلتی ہیں۔ لباس نہیں ہوتا تھا۔ چمڑے کو سوراخ کر کے اس میں سر اندر ڈالا اور آدھا چمڑا نیچے لٹکایا، آدھا پیچھے لٹکایا، آدھا سامنے۔ اسی حالت میں نکلے، بھوک بہت سخت لگی۔ اب اللہ جل شانہ سے مانگ رہے ہیں، ایک باغ کے پاس سے گزرے ہیں، طمع یہ ہے کہ یہ شخص مجھے مفت دے دے۔ اور نرتوب دا دے، محنت مزدوری کر کے اس سے لے، جو ضرورت ہے، بس۔

تو حضرت علی کرم اللہ وجہہ جا رہے ہیں، ایک یہودی اپنے پودوں کو پانی دے رہا تھا۔ جب حضرت علی رضی اللہ عنہ گزر رہے تھے تو اس نے باغ کے اندر سے بلایا، یا اعرابی، ◀ ھل لک تمرۃ فی دلو؟ ▶ ایک ڈول نکال کر ایک کھجور کے بدلے میں مزدوری کرتے ہو؟ تو حضرت علی رضی اللہ عنہ نے فرمایا کہ ہاں۔ وہ نکال رہا تھا پانی اور پودوں کو ڈال رہا تھا۔ حضرت علی کرم اللہ وجہہ نے اس شخص سے ڈول لیا، اس کا باغ تھا، اس کے ہاتھ میں کھجوریں ہیں۔ ایک ڈول نکالتے ہیں، پانی ڈالتے ہیں، وہ اس کے اندر بہہ جاتا ہے نہر میں اور یہ ایک کھجور اس کو دیتا ہے۔ پھر دوسرا ڈول نکالا، پھر دوسرا کھجور، اسی طرح تیسرا، چوتھا، مٹھی جب بھر گئی جس سے اس کی جو مخصمصے کی حالت تھی، انتہائی سخت بھوک کی، وہ ختم ہو گئی، تو اس کو کہا کہ اپنا ڈول سنبھالو، میں گیا۔ چلا گیا۔ وہ کھا لیا، اس سے اپنی بھوک کو مٹایا۔ یہ ہے۔ اس کو کہتے ہیں قناعت۔ جو چیز میری ضرورت پوری کرے، وہ بس۔

⟪ شکر کی حقیقت ⟫
ایک شخص وہ کہتے ہیں، کوفہ، عراق کے رہنے والے تھے، حج پہ جا رہے تھے، کہتے ہیں کہ راستے کے اندر ہم نے ایک جگہ پڑاؤ ڈالا۔ ہم بیٹھے ہوئے تھے، علامہ قشیری رحمہ اللہ نے واقعہ لکھا ہے، ہم بیٹھے ہوئے تھے، ایک شخص آیا۔ اس نے کہا کسی کو خادم کی ضرورت ہے؟ خدمت، مزدوری، مزدور چاہیے؟ ان لوگوں نے کہا کہ ہاں، کہتا ہے ہم نے کہا کہ ہاں چاہیے۔ پھر ہم نے کہا کہ یہ مشکیزہ لے لو، پانی کہیں سے لے کر آؤ، اس لیے کہ اس زمانے کے اندر پانی لانا دور جانا پڑتا تھا۔ تو مشکیزہ ان کے پاس تھا لیکن وہ خالی ہو گیا تھا۔ کہتے ہیں وہ آدمی مشکیزہ لے کر گیا اور کچھ دیر کے بعد واپس آیا، اس کے کپڑے، حالت ایسی تھی کہ کپڑے پھٹے پرانے تھے، پیوند لگے ہوئے تھے، لیکن آدمی انتہائی حسین و جمیل، چہرہ تھا اور اس کے اندر مروت تھی۔ بڑا سنجیدہ آدمی تھا۔

تو وہ لا کر، مشکیزہ لا کر ہمارے سامنے رکھ دیا، اس کے پیر بھی مٹی سے، کیچڑ سے آلودہ تھے، کپڑے بھی۔ مشک لا کر سامنے رکھ دیا، پھر کہا، اور کوئی کام ہے؟ ہم نے کہا کہ نہیں۔ تو ہمارے پاس ایک روٹی تھی سوکھی، وہ ہم نے اس کو دی۔ جب وہ روٹی ہم نے دی تو ایک طرف بیٹھ گیا، شدید بھوک کی حالت تھی، اس سے پتہ چلتا تھا، وہ نوالہ لیتا ہے اور کھاتا ہے۔ تو یہ کہتے ہیں بیان کرنے والے کہ میں نے اس، مجھے اس پر رحم آیا کہ شخص کو بھوک لگی ہے۔ تو میں نے اس کو اپنے جو ہمارے پاس کھانے کی چیزیں تھیں، کچھ مزید دے دیا۔ وہ مجھے کہتا ہے کہ یا عبداللہ، اے اللہ کے بندے، یہ نفس ہے، نفس، پیٹ، اس کو بھوک لگی ہے، بھوک نے اس کو تنگ کیا ہے، چاہے میں یہ سوکھی روٹی اس میں ڈال دوں یا سالن کے ساتھ ڈال دوں، یہ جب بھر جائے گا تو پھر اس کا یہ چیخ و پکار ختم ہو جائے گا۔ یہ فریاد اس کی ختم ہو جائے گی۔ تو میں حیران ہوا اس کی قناعت پہ، یہ کتنا قانع آدمی ہے۔

پھر ایک شخص نے قریب سے مجھے کان میں کہا کہ تم اس کو جانتے ہو؟ میں نے کہا نہیں۔ اس نے کہا یہ ابو جعفر المنصور کے بیٹے سلیمان ابن ابی جعفر کی اولاد میں سے ہے اور یہ حضرت عباس بن عبدالمطلب کی اولاد میں سے ہے، اس کا نواسہ تھا اور عباس ابن عبدالمطلب رضی اللہ عنہ رسول اللہ صلی اللہ علیہ وسلم کے چچا کے خاندان میں سے، عباسین میں سے۔ میں حیران ہو گیا، میں نے کہا کہ اچھا۔ تو میں نے اس کو قریب، میں اس کے قریب جا کر بیٹھ گیا، اس سے میں نے بات چیت شروع کی، میں نے کہا، میں بھی آپ کی طرح ایک آدمی ہوں، میں آپ سے دوستی کرنا چاہتا ہوں، برائے مہربانی آپ میرے ساتھ ہو لیے، میرے ساتھ کپڑے بھی ہیں اور سواری بھی ہے۔ اس نے پہلے تو اس نے کہا کہ میرا واقعہ یہ ہے جب میں نے اس سے پوچھا، میں نے کہا آپ کیسے یہاں؟ اور مزدوری؟ اس لیے کہ اس کا خاندان تو بڑے کوٹھیوں میں، بنگلوں میں رہتا ہے۔ تو مجھے اس نے کہا کہ میں میرے پاس مال بھی تھا اور جو کچھ تو دینا چاہتا ہے اس سے بہت زیادہ میرے پاس تھا، مجھے ان چیزوں کی ضرورت نہیں ہے۔ یہ ساری چیزیں میں نے چھوڑ دی ہیں۔

اور کیوں چھوڑ دی ہے؟ وہ واقعہ بیان کر رہا تھا کہ ایک دفعہ میرا خادم تھا، میں نے اس کو کہا کہ میرے لیے ایک تلائی بھر دو ریشم سے۔ ریشم کی تلائی اور اس کی بھرتی بھی ریشم کی ہو۔ وہ اس نے بھر دی اور پھر میں نے کہا کہ مجھے تکیہ بھی بھر دو، بنا دو۔ اس زمانے کے اندر گلاب کی جو پنکھڑیاں ہیں، گلاب کی پتیاں، اس کا تکیہ بنتا تھا، گلاب کے پتوں کے ساتھ، پنکھڑیوں کے ساتھ کوئی خاص قسم کا عمل ہوتا تھا جو نرم بھی ہوتی تھی اور اس تکیے کے اوپر رخسار رکھ کر آدمی کو خوشبو بھی آتی تھی۔ یہ دونوں چیزیں تھیں۔ تو میں نے اس سے کہا کہ وہ بھی بنا دو، پیسہ بہت زیادہ تھا۔ خادم نے وہ بنایا لیکن اس بیچارے کو پتہ نہیں چلا، گلاب کے پھول کی جو ڈنٹھل ہوتی ہے، اس کے ساتھ لکڑی، وہ بھی اس میں آ گئی تھی۔ میں نے اس پر چہرہ رکھا تھا تو وہ چہرے کے ساتھ وہ لکڑی، وہ ڈنٹھل لگ گیا۔ مجھے غصہ آیا، میں نے اس کو ایک تھپڑ لگایا۔ میں نے کہا بیوقوف، تیری ایسی کی تیسی، تم نے یہ نہیں دیکھا؟ یہ بھرتی اس میں بھر دی ہے تکیے کے اندر لیکن یہ ڈنٹھل تم نے اس میں سے نہیں نکالا۔ اس کو میں نے مارا۔ پھر اس کے بعد میں سو گیا، سونے کے بعد ایک چہرہ میرے سامنے آیا، انتہائی مہیب، جو انتہائی خوفناک چہرہ تھا۔ وہ مجھے کہتا ہے کہ تجھے معلوم ہے، تیرے اوپر ایسے دن آ رہے ہیں کہ پتہ بھی نہیں لگے گا کہ تیرا چہرہ نرم خاک کے اوپر ہوگا یا سخت پتھروں کے اوپر ہوگا۔ تو جانوروں کے پیٹ میں ہوگا یا سمندر کے پانی میں ہوگا یا تجھے قبر میں جگہ دی جائے گی۔ اس جگہ کے لیے تو نے کیا تیاری کی ہے جو اس کمزور کے ساتھ ظلم کر رہے؟ اٹھو اور اللہ کی کائنات میں غور کرو۔ کہتے ہیں جب میں اٹھا، میں بہت ڈرا ہوا، سہما ہوا تھا۔ اس وقت سے میں نے یہ گھر بار، سب کچھ اپنا چھوڑ دیا۔ تو لوگ کہہ رہے تھے کہ وہ غائب ہو گئے، پتہ نہیں، یہاں اس سے ان کی ملاقات ہوئی تھی۔ اس نے کہا مجھے نہ سواری کی تیری ضرورت ہے، نہ کسی اور چیز کی۔ اسی وجہ سے تو میں نے یہ چیزیں چھوڑ دیں۔ اگر میں چاہتا تو میرے پاس بہت زیادہ چیزیں ہوتیں۔ بہرحال میں عرض کر رہا تھا کہ یہ طمع انسان کو بہت ہی خطرناک جگہ پہ، یہ شیطان کرتا ہے اور نفس اس کا ساتھ دیتا ہے اور نفس کے اندر یہ چیزیں اللہ تعالیٰ نے رکھی ہیں۔ اور انسان کی پرواز، اس کی ترقی، اس کی اڑان جتنی اوپر ہوتی ہے وہ اسی وجہ سے ہوتی ہے جو اس کے اندر نفس ہے اور نفس کے ساتھ جو چیزیں لگی ہوئی ہوتی ہیں۔ طمع نفس کے اندر ہوتا ہے۔

پھر اسی طمع کی وجہ سے سوال بھی کرتا ہے، اشراف میں بھی مبتلا ہوتا ہے، سود بھی لیتا ہے، اور چوری بھی کرتا ہے، ڈکیتی بھی کرتا ہے، اجرتی قاتل بھی بن جاتا ہے۔ پانچ لاکھ روپے، دس لاکھ روپے، پندرہ لاکھ روپے، ایک دو لاکھ روپے کی خاطر لوگوں کو قتل بھی کرتا ہے۔ یہ ساری کی ساری چیزیں اس کے اندر جو ہے وہ پیدا ہو جاتی ہیں اس طمع کی وجہ سے۔ انسان کو چاہیے کہ وہ قانع رہے، قناعت کرے، جو اللہ جل شانہ نے دیا ہے، وہ قناعت کرے۔ اور قناعت کا مطلب یہ ہے کہ اس پر اللہ تعالیٰ کا شکر ادا کرے، مزید کے درپے نہ ہو، اس کی لالچ میں لگا ہوا نہ ہو، اسی کو قناعت کہتے ہیں۔ اس کے اندر جو حق ہے، وہ حق ادا کرتا رہے۔ اور حق یہ ہے، شکر کی ادائیگی کا، کہ دل سے یہ کہے کہ یہ چیز اللہ تعالیٰ نے مجھے دی ہے، میرے لیے کافی ہے۔ وہ خوب جانتا ہے، وہ خوب جانتا ہے۔ یہ مجھے اللہ تعالیٰ نے دی ہے، یہ میرے لیے کافی ہے۔ اگر میں مر جاتا ہوں تو اللہ جل شانہ کے ہاتھ میں ہے میری موت۔ اگر وہ مجھے زندہ رکھتا ہے تو اللہ جل شانہ کی ہاتھ میں ہے میری حیات۔ دوسرے لوگ آزمائے جاتے ہیں اس کو دیکھ کر، لیکن خود اس کی حالت یہ ہوتی ہے۔ اس کی حالت خود یہ ہوتی ہے۔

تو ایک تو یہ کہ دل سے اللہ جل شانہ کا شکر ادا کرے کہ یہ نعمت مجھے اللہ نے دی ہے، بس۔ دوسری چیز یہ کہ زبان سے شکر ادا کرے۔ اور زبان سے تسبیح، تکبیر، تحمید، جو اذکار رسول اللہ صلی اللہ علیہ وسلم نے ارشاد فرمائے ہیں، وہ سارے کے سارے کرنا یہ زبان سے ہر نعمت کا شکر ہے۔ الحمدللہ پڑھتے رہیں، سبحان اللہ پڑھتے رہیں، لا الہ الا اللہ پڑھتے رہیں، اللہ اکبر پڑھتے رہیں، یہ سارا کا سارا ذکر ہے۔ نبی کریم صلی اللہ علیہ وسلم نے اتنی فضائل، اتنی فضائل اس کی ارشاد فرمائی ہیں کہ آدمی حیران ہو جاتا ہے۔ صحابہ کرام کو اس کی فضیلت جو بیان کی ہے۔ تمام نعمتوں سے بڑھ کر ہے۔ تو زبان پہ شکر ایک یہ کہ اللہ کے ذکر میں اس کی زبان تر رہے۔ دوسری یہ کہ اس نعمت کے بارے میں کہے کہ یا اللہ تیرا شکر ہے جو نعمت تو نے مجھے عطا فرمائی۔ صرف یہ نہیں، اور بعض حضرات تو یہاں تک کہتے ہیں کہ اگر یہ زبان سے صرف شکر کرے، دل سے نہ کرے اور جوارح سے نہ کرے، اعضاء سے نہ کرے، جسم سے نہ کرے، تو اس شکر کی مثال ایسی ہے جس طریقے سے کسی کے پاس چادر ہو، سخت سردی ہو، اور سردی کے اندر چادر اس کے پاس ہے لیکن چادر کو ایک اس پلے سے پکڑا ہے اس نے اور وہ کھینچ رہا ہے۔ تو صرف اس جگہ سے پکڑنے سے اس کی چادر اس کو کوئی فائدہ نہیں دے گی۔ نہ سردی سے نہیں بچائے گی۔ چادر کے ذریعے سردی سے بچنا، دھوپ سے بچنا، اور اپنے اوپر ڈالنا، اس کا فائدہ یہ ہے کہ یہ چادر پوری کی پوری آپ اپنے اوپر اوڑھ لیں، ڈال لیں۔ اگر اس کا ایک حصہ ہاتھ میں پکڑا ہوا ہو تو یہ نہیں۔ تو ہم زبان سے کبھی کبھی کہتے ہیں، شکر دے، شکر دے، یا اللہ ستا ڈیر شکر دے۔ یا چہ سوک تپوس وکی، دا اللہ جل شانہ سرہ براہ راست دا معاملہ نہ دہ، نو دی وایی، شکر دے، دا ھم ٹھیک دہ۔ لیکن صرف یہ نہ ہو، تنہائی میں بھی اسی طریقے سے شکر ادا کرے۔ اور دل کے اندر بھی یہ سمجھے کہ اللہ جل شانہ کی دی ہوئی نعمت ہے اور زبان اس کے اللہ جل شانہ کے ذکر سے تر رہے۔ اور اس کے علاوہ جوارح سے بھی، بدن سے بھی اللہ کا شکر ادا کرے۔ یہ نماز، یہ روزہ، یہ حج، یہ جہاد، یہ سارے کے سارے جتنے بھی اعمال ہیں، یہ سب کے سب اللہ جل شانہ کے شکر کی ادائیگی ہے۔

ایک بزرگ سے کسی نے پوچھا کہ آنکھوں کا شکر کیا ہے؟ تو اس نے کہا آنکھوں کا شکر یہ ہے کہ جو تو نے خیر آنکھوں کے ذریعے سے دیکھا تو اس کو بیان کر لے اور جو شر تو نے آنکھوں کے ذریعے سے دیکھا، اس پر پردہ ڈال دے، اس کو چھپا لے۔ اس نے پوچھا کانوں کا شکر کیا ہے? اس نے کہا کہ کانوں کا شکر یہ ہے کہ جو خیر تو نے کانوں کے ذریعے سے سنا، اس کو محفوظ کر لے، اچھی بات سن لی، اس کو دل میں محفوظ کر لے۔ اور جو شر تو نے کانوں کے ذریعے سے کسی سے سنا، اس کو دفن کر لے، جس طریقے سے مردے کو یا مردار کو دفن کیا جاتا ہے زیر زمین۔ پھر اس نے پوچھا ہاتھوں کا شکر کیا ہے؟ تو اس نے کہا جو خیر کی چیزیں ہیں، اس کے حصول کی طرف تیرے ہاتھ بڑھیں اور جو شر ہیں تیرے ہاتھ اس سے باز آ جائیں اور جو خیر ہیں اللہ جل شانہ کے حقوق کی ادائیگی ان ہاتھوں کے ذریعے سے کرتا رہے۔ اس نے پوچھا پیروں کا شکر کیا ہے؟ تو اس نے کہا پیروں کا شکر یہ ہے کہ اگر خیر کی بات ہو تو اس کی طرف چلے اور اگر شر ہو تو اس کی طرف تیرے قدم نہ اٹھیں۔ اس میں سارے کا سارا گناہ آ جاتے ہیں شر کے اندر۔ تو میں عرض کر رہا تھا کہ شکر دل سے بھی ہے اور شکر زبان سے بھی ہے اور شکر اعضاء اور جوارح سے بھی ہے۔ اور جب یہ تینوں آدمی کرتا ہے تو یہ شاکر ہوتا ہے اور یہ قانع بھی بن جاتا ہے۔ جو آدمی اللہ کا شکر ادا کرتا ہے، تو وہ قانع بھی بن جاتا ہے۔ یہ بچے اس لیے ان کے اندر حرص ہوتی ہے کہ اس کے جھولی کے اندر جو باپ نے، ماں نے ڈال دیا ہے، اس کے اوپر اس کی نظر نہیں ہوتی، وہ دوسرے کے اوپر نظر ہوتی ہے۔ وہ اس طمع میں ہوتا ہے کہ اس کے پاس جو کچھ ہے، وہ زیادہ کہیں نہ ہو، وہ بھی مجھے مل جائے۔ بعض بچے کرتے بھی ہیں ایسا۔ اپنی حصہ بھی اور اس سے بھی چھین لیتا ہے۔ اس لیے اس کو ذلت کا سامنا کرنا پڑتا ہے، کبھی کبھی اس کو تھپڑ بھی لگ جاتا ہے ورنہ روتا ہے، دھوتا ہے، اس لیے کہ وہ حصہ تو دوسرے کا ہے۔ تو اللہ جل شانہ ہمارے اندر ایمانی صفات پیدا فرمائے اور اللہ تعالیٰ ہمیں ایسا بنائے جس طریقے سے اللہ تعالیٰ کو اپنا بندہ محبوب ہوتا ہے کہ اس طریقے سے بنیں، یہ صفات سے بنتا ہے۔ طمع اس سے دور رہنا چاہیے اور قناعت اس کو اختیار کرنا چاہیے۔

◆ اہم نکات ◆
✧    ◀ قناعت بمقابلہ طمع: ▶ مومن کی بنیادی صفت قناعت (صبر و شکر) ہے، جبکہ طمع (لالچ اور ہوس) اس کی ضد ہے۔ قناعت انسان کو اللہ کے قریب کرتی ہے، اور طمع اسے دنیا کا غلام بنا کر ہلاکت کی طرف لے جاتی ہے۔
 ✧   ◀ طمع کی تباہ کاریاں: ▶ لالچ محبتِ دنیا پیدا کرتا ہے، جو انسان کو مال و دولت، لباس اور دیگر اشیاء کا غلام بنا دیتی ہے۔ اس غلامی میں انسان اپنی عزت اور وقار کھو دیتا ہے۔
✧    ◀ شکر کے تین درجات: ▶ حقیقی شکر صرف زبان سے نہیں بلکہ تین طریقوں سے ادا ہوتا ہے: دل سے اللہ کی نعمت کو تسلیم کرنا، زبان سے اس کا ذکر اور حمد کرنا، اور اعضاء (جسم) سے اللہ کی اطاعت والے کام کرنا۔
 ✧   ◀ آزادی اور غلامی کا معیار: ▶ اصل آزاد وہ ہے جو قناعت اختیار کرے، چاہے وہ ظاہری طور پر غلام ہی کیوں نہ ہو۔ اور اصل غلام وہ ہے جو لالچ میں مبتلا ہو، چاہے وہ دنیا میں آزاد ہی کیوں نہ ہو۔
• ◀ اللہ پر توکل: ▶ مومن کو مخلوق سے ناامید ہوکر صرف اللہ سے امید رکھنی چاہیے۔ مخلوق پر انحصار ذلت ہے، جبکہ اللہ پر توکل عین بندگی ہے۔ اللہ کی رحمت سے مایوسی کفر ہے۔

◆ خلاصہ ◆
اس بیان کا مرکزی موضوع قناعت اور طمع کے درمیان فرق اور ان کے انسانی زندگی پر اثرات ہیں۔ ایک مومن کی پہچان قناعت ہے، یعنی اللہ کی عطا کردہ نعمتوں پر راضی رہنا اور صبر و شکر کرنا۔ اس کے برعکس، طمع یعنی لالچ اور مزید کی ہوس انسان کو دنیا کا غلام بنا دیتی ہے اور اسے روحانی طور پر تباہ کر دیتی ہے۔ لالچ انسان کو ذلت کی گہرائیوں میں دھکیل دیتا ہے، جہاں وہ اپنی عزت نفس کھو کر مال، لباس اور دیگر دنیاوی اشیاء کا بندہ بن جاتا ہے۔ حقیقی شکر گزاری کے تین اجزاء ہیں: دل سے نعمت کا اقرار، زبان سے اللہ کی حمد و ثنا، اور جسمانی اعضاء سے نیکی کے کام کرنا۔ اصل آزادی قناعت میں ہے اور حقیقی غلامی لالچ میں ہے۔ ایک مومن کو چاہیے کہ وہ مخلوق سے بے نیاز ہو کر صرف اللہ پر توکل کرے اور اسی سے اپنی حاجات طلب کرے، کیونکہ یہی بندگی کی اصل روح ہے۔