اقتباس از

موضوع: سیاست اور خلافت میں فرق 
🎙 اردو بیان :    
مفتی نورالودود صاحب دامت برکاتہم

بمقام: 
مرکز دارالایمان والتقوی کربوغہ شریف

https://drive.google.com/file/d/1CLw0xVxHS4nYkfhGS7g02ZN8bFgt9ha9/view?usp=drive_link

عنوان: آزادی کا حقیقی مفہوم اور قیامِ پاکستان کا پس منظر

بسم اللہ الرحمن الرحیم

پیچھے ساتھی قریب قریب آ جائیں۔

بسم اللہ الرحمن الرحیم

آزادی بہت بڑی نعمت ہے۔ جس قوم پر اللہ تعالیٰ کا فضل ہو جائے، احسان ہو جائے، ان کو آزادی مل جاتی ہے۔

آزادی کی تعریف اور اہمیت

آزادی کسی انسان کا یا کسی قوم کا اقوال اور افعال میں، سوچ و فکر میں آزاد ہونے کو کہتے ہیں۔ عربی زبان میں ایک مملوک ہوتا ہے جس کے تصرفات کا اختیار دوسرے کے پاس ہوتا ہے۔ وہ خود نہ کوئی چیز خرید سکتا ہے، نہ بیچ سکتا ہے۔ اس کی اپنی کوئی ملکیت نہیں ہوتی۔ اور وہ نکاح وغیرہ یہ بھی اپنے اختیار سے نہیں کر سکتے، جب تک کہ مالک کی طرف سے اس کو اجازت نہ ہو۔ اس کے اقوال اور افعال وہ دوسرے کے اختیار میں ہوتے ہیں۔ بہت بڑا سوچتا ہے، فکر کرتا ہے، عملی طور پر اس کو وہ عملی نہیں کر سکتا۔ مالک اس کو کہتا ہے یہاں پر بیٹھا رہو صبح سے شام تک، تو اس کا یہ بس نہیں چلتا، اگرچہ عقل اس کو اس پر مجبور کرتا ہے کہ تم یہاں بغیر فائدے کے بیٹھے ہو۔ انسان ہو کر آپ کو تو بہت کچھ کرنا چاہیے، لیکن وہ غلام ہے، وہاں پر بیٹھا رہے گا۔

اور مملوک کے مقابلے میں حُر آتا ہے، آزاد، کہ جو اپنے اقوال میں بھی آزاد ہوتا ہے، سودا خود کرتا ہے، ایک پیسے سے لے کر ایک ارب تک، اس سے زیادہ بھی، اگر وہ تجارت کرتا ہے تو کوئی اس کو پابند نہیں کر سکتا۔ کام بھی اپنے اختیار سے کرتا ہے، نماز پڑھتا ہے، روزہ رکھتا ہے، سوتا ہے، چلتا ہے، پھرتا ہے۔ اور سوچتا بھی اپنے اختیار سے ہے۔ بہت بڑا فرق ہوتا ہے آزاد اور غلام میں۔ جس کو آزادی نصیب ہو جائے، وہ انسانی مدارج کو طے کرتا جاتا ہے، ترقی پہ ترقی کرتا ہے۔ اور جو غلام ہوتا ہے، وہ بالآخر جانوروں سے بھی نیچے درجے میں چلا جاتا ہے۔

فرعون اور بنی اسرائیل: غلامی کی ایک تاریخی مثال

بنی اسرائیل کو فرعون نے غلام بنایا تھا۔ اور بنی اسرائیل کے خیال میں یہ بات اتر چکی تھی کہ ہمارے لیے سب سے اہم، یعنی مجبوری کی وجہ سے کہ فرعون نے ان کو مجبور کیا تھا، فرعون کی بات کو ہم مانیں گے۔ اس کے علاوہ میں ہمارا خیر نہیں ہے۔

وَأَنَا رَبُّكُمُ الْأَعْلَىٰ

فرعون نے ان کو یہی کہا تھا: میں آپ کا بڑا رب ہوں۔ آپ کے معیشت اور آپ کی حفاظت کا میں ذمہ دار ہوں۔ لہٰذا بات بھی تم میری مانو گے۔

اب بنی اسرائیل اس حد تک پہنچ گئے تھے کہ فرعون کسی کے سامنے اگر کسی کو قتل کرتا ہے، وہ اس کے خلاف آواز نہیں اٹھا سکتے تھے۔ وہ سمجھتے تھے اگر فرعون کو یہ کہہ دیں کہ یہ تم غلط کرتے ہو، تو تمہاری خیر نہیں ہے۔ بس ان کی عافیت اس میں تھی کہ فرعون جو کچھ کرتا ہے، ہمیں اس کو تسلیم کرنا ضروری ہے، ورنہ ہمارا جینا حرام ہے۔ حضرت موسیٰ علیہ الصلوٰۃ والسلام نے سب سے پہلے فرعون سے یہی مطالبہ کیا:

أَنۡ أَرۡسِلۡ مَعِىَ بَنِىٓ إِسۡرَاءِيلَ

پہلا کام یہ کریں، مجھے اپنے بنی اسرائیل مجھے دے دیں کہ وہ میرے ساتھ چلیں، آزاد زندگی گزاریں۔ آپ کے تسلط سے آزاد ہو جائیں۔

فرعون نے موسیٰ علیہ السلام سے کہا: تم وہ نہیں ہیں جس کو میں نے اپنے گھر میں پالا تھا؟ یہ موسیٰ علیہ السلام تو فرعون کے گھر میں اس کی پرورش ہوئی تھی۔ میں نے تم کو اپنا بیٹا بنایا ہوا تھا۔ لوگ آپ کی بڑی قدر کرتے تھے کہ یہ فرعون کے گھر کا آدمی ہے۔ مفت میں آپ کو شہزادہ بنایا تھا لوگوں نے، حالانکہ آپ تو بنی اسرائیل کے اس میں تھے، خاندان میں۔ پورا واقعہ آپ کو یاد ہے، قرآن مجید میں بھی ذکر ہے۔ پھر آپ نے ہمارا ایک آدمی بھی مار دیا، تھپڑ رسید کر کے، جرم بھی تم نے کیا۔ اور اب مطالبہ بھی یہ کرتے ہیں کہ بنی اسرائیل کو بھی میرے ساتھ چھوڑ دیں۔

موسیٰ علیہ السلام نے بڑا خوب جواب دیا کہ میرا شہزادہ ہونے سے کوئی فرق نہیں پڑتا، آپ نے ہمارا بڑا نقصان کیا ہے۔

أَنْ عَبَّدْتَّ بَنِي إِسْرَائِيلَ

تَمُنُّهَا عَلَيَّ أَنْ عَبَّدْتَ بَنِي إِسْرَائِيلَ

تم مجھ پر کیا احسان جتلاتے ہو؟ تم نے تو میری پوری قوم کو غلام بنایا ہے۔ میں بچ، میں شہزادہ ہو جاؤں، ایک آدمی کے شہزادہ بننے سے اگر پوری قوم کو آپ نے غلام رکھا ہے، تو آپ نے ہمارے ساتھ کون سا خیر کیا ہے؟ یہ تو آپ ہمارا قومی مجرم ہیں۔ آزاد لوگوں کی باتیں آزاد ہوتی ہیں، اور ان کا خیال اور فکر آزاد ہوتا ہے۔ جو غلام ہوتے ہیں، وہ کہتے ہیں مجھے بادشاہ بناؤ، قوم جو بھی مصیبت کاٹتی ہے، اس سے میرا کیا سروکار ہے؟ جس طرح آج کل کے بادشاہ ہوتے ہیں۔

جدوجہدِ آزادی کا تصور

اور اسی آزادی کی خاطر جو لوگ آزادی کی قدر کو جانتے ہیں، وہ اپنا جان، مال سب قربان کر کے آزادی کو حاصل کرنے کی کوشش کرتے ہیں۔ ہجرت اور جہاد کا تصور اسی آزادی کے حصول کی خاطر ہے۔ رسول اللہ صلی اللہ علیہ وسلم نے مکہ مکرمہ سے جو ہجرت کیا تھا، وہ کس وجہ سے کیا تھا؟ تاکہ ان کو آزادی مل جائے۔ وہاں پر لوگ تو آپ کا بہت مطالبے پورے کرنے کے لیے آمادہ ہو گئے تھے۔ آپ کیا چاہتے ہیں، ہم آپ کو دیتے ہیں؟ پیسے چاہتے ہیں، ہم آپ کو پیسے دیتے ہیں۔ بادشاہت چاہتے ہیں، آج سے آپ قریش کا بادشاہ ہیں۔ شادی چاہتے ہیں، جس گھر میں آپ کو پسند ہو، وہاں ہاتھ رکھیں، ہم آپ کو وہ لڑکی دیتے ہیں۔ کیا چاہتے ہیں تم؟ اس نے کہا: میں آزادی چاہتا ہوں۔ ایک رب کی میں عبادت کروں گا، اس کے بارے میں اگر کوئی میرے ساتھ مزاحمت کرتا ہے، میں اس پر سمجھوتہ نہیں کروں گا۔ ایک ہاتھ میں سورج رکھ دیں اور دوسرے ہاتھ میں چاند رکھ دیں، میں اپنی بات سے واپس نہیں ہوں گا۔

لوگ نہیں چھوڑ رہے تھے۔ آپ صلی اللہ علیہ وسلم نے اپنے علاقے کو چھوڑ دیا۔ اپنا علاقہ چھوڑنا آسان کام نہیں ہوتا۔ وہاں آدمی کی رشتہ داریاں ہوتی ہیں، اپنے وہ تعلقات ہوتے ہیں، اپنے کاروبار ہوتے ہیں۔ وہاں سے آپ چل پڑے مدینہ منورہ، ہجرت کیا۔ پھر لوگوں کے ساتھ جو لڑائیاں ہوئی ہیں قریش کے ساتھ، کمزور حالت میں، 313 بمقابلہ 1000 ہیں بدر میں۔ اور 313 کے پاس تلواریں نہیں ہیں، شمار کی کچھ تلواریں ہیں، سواریاں نہیں ہیں، کھانے پینے کی چیز نہیں ہے۔ لیکن بس جب مقابلہ آ جائے، تو اپنا سر قربان کرنے کے لیے بھی کیا ہو جاتے ہیں؟ آمادہ ہو جاتے ہیں۔ جو لوگ آزادی کی قدر جانتے ہیں، وہ ان ساری چیزوں کا کیا کرتے ہیں؟ قربانی دیتے ہیں۔

آج 13 اگست ہے اور کل 14 اگست میں ہم بھی کیا منائیں گے؟ آزادی کا خوشی منائیں گے، بلکہ کئی دنوں سے اس کے وہ ترتیبات شروع ہیں۔ ہم کو تو اپنے محلے کے بچوں نے ایسا تنگ کیا ہے، وہ بڑے بڑے بگل خریدے ہیں۔ وہ دور تک جو کیا کرتے ہیں؟ بجاتے ہیں، باجے بجاتے ہیں۔ ہم آزادی کی خوشی مناتے ہیں، حکومت بھی خوشی مناتی ہے۔ کل کو خوشی کے نام پر جو خدا کی نافرمانیاں، سرکشی اور یہ چیزیں ہوتی ہیں، ان سب کا ارتکاب ہوگا۔ مسلمان ہو کر ہم کیا مناتے ہیں؟ خوشی مناتے ہیں آزادی کی۔

تو اس سے متعلق آپ کو کچھ باتیں عرض کرتا ہوں۔

برصغیر پاک و ہند کا تاریخی پس منظر

اور تھوڑا آپ کو پاکستان اور برصغیر کے جو حالات ہیں، ہم کو آزادی کیسے حاصل ہو گئی، تاریخی پس منظر بھی بتا دیتا ہوں تاکہ آپ کو کچھ تاریخ سے بھی واقفیت حاصل ہو۔

برصغیر پاک و ہند یہ براعظم ایشیا کا ایک حصہ ہے۔ اس کو برصغیر اس لیے کہتے ہیں کہ براعظم ایشیا بہت بڑا ہے۔ کوہِ ہمالیہ کے جو پہاڑی سلسلہ ہے، ایک چھوٹا سا حصہ ان پہاڑوں، پہاڑی سلسلے سے جدا ہوتا ہے، اسی لیے اس کو برصغیر کہتے ہیں۔ یہ ایشیا کا حصہ ہے۔ اس میں یہ پاکستان، ہندوستان، مالدیپ، سری لنکا، وہ یہ سات ممالک جو اس حصے میں ابھی موجود ہیں۔

مدینہ منورہ کو ہجرت ہونے کے بعد 93 سال تک برصغیر پاک و ہند میں کوئی مسلمان نہیں تھا۔ یہ کوئی مشرک تھا، ہندو یہ سارے لوگ آباد تھے۔ 93 ہجری میں جب بنو امیہ کا مدینہ منورہ پر حکمرانی تھی، اور اس وقت ولید بن عبدالملک یہ بادشاہ تھے مسلمانوں کے۔ اور اسلامی ریاست میں مدینہ منورہ، مکہ مکرمہ، روم، فارس یعنی یہ بصرہ، عراق، ایران، یہ سارے علاقے اس وقت مسلمانوں کے بادشاہت اور حکمرانی میں تھے۔ اور بادشاہت اس وقت بنو امیہ کے خاندان کے ساتھ تھا۔ اور بنو امیہ کے بادشاہ ولید بن عبدالملک، وہ بادشاہ تھے۔

تو عرب لوگ ہمارے اس علاقے کے ساتھ تجارت کا وہ لین دین کرتے تھے۔ سامان یہاں سے وہاں جاتا تھا، وہاں سے یہاں آتا تھا۔ اس زمانے میں یہاں کا جو بادشاہ تھا، کراچی اور ان علاقوں کا، وہ راجہ داہر اس کا نام تھا۔ تو راجہ داہر نے وہاں مسلمانوں کا ایک تجارتی قافلہ لوٹا تھا۔ بحری راستوں سے یا بری راستوں سے لوگ یہاں پر سامان لا کر تجارت کرتے تھے۔ تو انہوں نے بہت زیادہ سامان تھا، اس کو لوٹا تھا۔ تو ولید بن عبدالملک نے راجہ داہر کو پیغام بھیجا کہ ہمارا تجارتی قافلہ واپس کر دو، جو سامان آپ نے لوٹا ہے اس کو واپس کر دو۔ وہ واپس نہیں کر رہا تھا۔ تو ولید نے پھر حجاج بن یوسف کو یہاں کے علاقے پر لڑائی کے لیے حکم دے دیا کہ تم جا کر ہمارے تجارتی قافلہ کو انہوں نے روکا ہے، وہاں پر حملہ کرو۔

حجاج بن یوسف بڑے بہادر تھے۔ عراق اور ایران، ان علاقوں کا وہ گورنر تھے۔ یہ بلوچستان کے راستے سے پھر یہ ہمارا برصغیر عرب ممالک کے ساتھ ملتا ہے، قریب میں۔ اس علاقے سے حجاج بن یوسف نے خود دو مرتبہ حملہ کیا برصغیر پر، لیکن کامیاب نہیں ہوئے۔ پھر انہوں نے اپنے ایک بھتیجا کو، محمد بن قاسم، یعنی ابھی تازہ نوجوان تھا، 17 سال کی عمر تھی۔ 17 سال کے ہمارے نوجوان بگل بجاتے ہیں۔ اب روڈوں پر جو سارے ہیں، 17 سال کے، وہ کیا ہیں، نوجوان ہیں۔ آپ کی نوجوانی خاک ہو جائے۔ نوجوان تو وہ ہوتا ہے جو پہاڑوں سے ٹکراتا ہے۔ تو محمد بن قاسم 17 سال کے نوجوان تھے۔ اس کو حجاج بن یوسف نے کہا کہ آپ جا کر برصغیر پاک و ہند میں سندھ کے راستے سے، یہ بحری راستے سے ان پر حملہ کریں۔ 6000 کا فوج آپ کے ساتھ ابتداء میں تھا، بعد میں پھر 4000 اور اس کو ملا دیا۔

یہ بڑا کمال کا آدمی تھا محمد بن قاسم، جنگجو طبیعت کا، بہادر بہت تھا اور باہمت بہت تھا۔ اس نے جب حملہ کیا راجہ داہر پر، انہوں نے راجہ داہر کو شکست دے دیا۔ اور کراچی کے نزدیک جو بندرگاہ ہے، اس وقت اس کا نام دیبل تھا۔ دیبل پر سب سے پہلے انہوں نے قبضہ کیا، محمد بن قاسم نے۔ پھر دیبل سے آگے آتے ہوئے پھر ابھی جو حیدرآباد ہے، اس وقت اس کا اپنا نام تھا، کیا کھوٹ نام تھا، اس پر انہوں نے قبضہ جمایا۔ اور پھر حیدرآباد سے آگے آ کر ملتان کو اس نے قبضہ کیا۔ بہت سارے علاقوں کو محمد بن قاسم نے قبضہ کیا۔ وہ چونکہ مسلمان تھے، اس وقت سے پھر لوگ مسلمان ہونا شروع ہو گئے۔ الناس لوگ اپنے بادشاہوں کے دین پر ہوتے ہیں۔ تو اس سے پہلے تو کوئی مسلمان بادشاہ نہیں آیا تھا، یہاں سے پھر برصغیر پاک و ہند کے اسلام کا کیا ہو گیا، باب کھل گیا۔ اور مسلمان ہونا شروع ہو گئے لوگ۔ چونکہ محمد بن قاسم نے بھی ایسا اور اس کے جو لوگ تھے، انہوں نے مسلمانوں کے ساتھ ایسا رویہ کیا کہ لوگ خود بخود اسلام قبول کرنے پر آمادہ ہو گئے۔ بہت سارے لوگ مسلمان ہو گئے۔

تو اس وقت سے لے کر پھر یہ معاملہ چلتا رہا۔ اس کے بعد پھر محمد بن قاسم کا جب حجاج بن یوسف کا انتقال ہو گیا، تو اس کے اصل پشت پناہ تو حجاج بن یوسف تھے۔ تو محمد بن قاسم کا زور تھوڑا کمزور ہو گیا۔ اور بالآخر پھر وہ سبکدوش ہو گئے، یہاں سے چلے گئے۔ پھر چونکہ مسلمان تو یہاں پر تھے، مسلمانوں کو آہستہ آہستہ برصغیر میں حکمرانی حاصل کرنے کا، ان کو بھی وہ سوچ پڑ گیا۔ پھر اس کے بعد تین، ساڑھے تین سو سال کے بعد وہ سبکتگین نے افغانستان کے علاقے سے یہاں پر مسلمانوں کی حکمرانی کا تاریخ، وہ تحریک شروع کیا۔ پھر غزنوی کی کیا ہو گئی، دورِ حکومت آ گئی۔ پھر غزنوی کے بعد بلخ کے علاقے کے لوگ آ گئے، تغلق وغیرہ آ گئے۔ اور بہت صدیوں کے بعد پھر مغل خاندان کا اس علاقے پر انہوں نے حکمرانی قائم کی، مغل خاندان نے۔ 1500 کے بعد، یعنی 1500 ہجری کے بعد، وہ عیسوی کے بعد۔ ایک تو ہمارا ہجری کا تاریخ ہے، یہ 1500 عیسوی کے بعد پھر مغلیہ خاندان نے یہاں پر حکمرانی قائم کی، اور ان کی حکمرانی تقریباً تین، ساڑھے تین سو سال تک رہی۔ اور ان کے جو بادشاہ تھے، وہ مسلمان تھے وغیرہ۔ آخری ان کا جو بڑا بادشاہ تھا، اورنگزیب عالمگیر، یہ مغل خاندان ہی کا بادشاہ تھا۔ یہ بس مغلیہ دورِ حکومت کا آخری بڑا بادشاہ گزرا ہے۔

پھر یہاں پر مغل خاندان کی حکمرانی تقریباً 1857 تک رہی ہے۔ 1857، آج سے تقریباً یہ ڈیڑھ سو یا ایک سو ساٹھ سال کا اتنا فرق وہ پڑتا ہے، نہیں بلکہ 170، 175 سال تک وہ پڑتا ہے فاصلہ۔

انگریزوں کی آمد اور تحریکِ آزادی

یہاں سے برطانیہ کے جو انگریز ہیں، ان کو شوق پیدا ہوا کہ برصغیر پاک و ہند کے اس علاقے پر قبضہ حاصل کریں۔ تو ابتداء میں تو انہوں نے تجارتی کمپنی لگا کر وہ یہاں قائم کیا اور یہاں پر اپنا رسوخ پھیلانا شروع کیا۔ سیاست میں پھر مداخلت شروع کیا، پیسہ لگانا شروع کیا۔ مسلمانوں کو جب محسوس ہوا کہ یہ تو ہمارے حکمرانی کے لیے خطرہ بنتے ہیں، تو انہوں نے ان کے ساتھ مزاحمت شروع کیا۔ اور پھر 1857 میں برصغیر کے تمام جو لوگ ہیں، خواہ مسلمان ہوں، ہندو ہوں، سکھ ہوں، سب نے مل کر پھر انگریز کے خلاف تحریکِ آزادی شروع کیا۔ 1857 میں۔ لیکن اس میں یہ لوگ ناکام ہو گئے۔ کامیابی انگریز کو حاصل ہو گئی۔ اب 1857 کی لڑائی لڑنے کے بعد جب مسلمان ناکام بھی ہو گئے، تو ان کا حکومت اور مضبوط ہو گیا انگریزوں کا۔ اس کے بعد وہ پوری طرح یہاں پر کیا ہو گئے، قابض ہو گئے۔

لیکن مسلمانوں کے دل میں آزادی کا جذبہ مضبوط ہو گیا۔ کہ ہمیں چاہیے کہ ہم یہاں پر اپنی ریاست، اپنی حکومت قائم کریں، یہ باہر سے انگریز آیا، ہمارے اوپر وہ حکمرانی کرتے ہیں، بادشاہ بنا ہوا ہے۔ لیکن 90 سال تک مسلمان اندر سے تو اس کے خلاف منصوبے بنا رہے تھے، لیکن جلدی ان کو موقع نہیں ملا۔ پھر 90 سال کے بعد 1947 میں، 1947 سے پہلے تقریباً 1903 میں مسلم لیگ کا، آل انڈیا مسلم لیگ جماعت مسلمانوں کے حقوق کے حصول کے لیے وہ تشکیل ہو گئی۔ کہ مسلمانوں نے یہ طے کیا کہ ہم، چونکہ یہاں پر تو ہندو بھی رہتے ہیں، سکھ بھی رہتے ہیں، ہمارے اپنے مسلمانوں کے حقوق انگریز سے ہم کیسے حاصل کریں؟ تو ایک وہ پارٹی تشکیل ہو گئی مسلم لیگ کا۔

اور 1933 میں میرے خیال میں، علامہ اقبال نے ایک آزاد ریاست پاکستان کا تصور پیش کیا کہ اگر ہم انگریز کے خلاف لڑیں اور انگریز کو ہم شکست بھی دے دیں، پھر بھی ہمارے لیے مشکل یہ ہے کہ یہاں تو ہندو بھی رہتے ہیں، سکھ بھی رہتے ہیں، تو ایک بلا سے چھٹکارا مل جائے گا، دوسری بلا کے ساتھ پھنس جائیں گے۔ تو ایسا کوئی تحریک چلائیں کہ اس میں باقاعدہ مسلمانوں کو اپنی ریاست مل جائے۔ تو 33 میں پھر مسلمانوں کو پاکستان کا انہوں نے تصور دے دیا، علامہ اقبال نے، کہ ہم اگر تحریک چلاتے ہیں تو خاص اپنے لیے کہ ہمیں اپنا کوئی ریاست مل جائے۔ تو کرتے کرتے اس طرح پھر 1947 سے پہلے مارچ کے مہینے میں باقاعدہ طور پر پاکستان وجود میں آیا اور 1947 کے بعد اس کا اعلان کیا گیا۔ مسلمان آزاد ہو گئے۔

آزادی کا نام ہم نے رکھ دیا، حالانکہ حقیقت یہ ہے کہ یہ تقسیم ہو گیا۔ ہند تقسیم ہو گیا۔ آزاد کہاں ہوئے ہم؟ ہندوستان ایک طرف ہو گیا، پاکستان دوسری طرف ہو گیا۔ برطانیہ کا جو حکمرانی تھی، وہ ختم ہو گئی۔ انگریز یہاں سے چلا گیا۔ اب ہم اسی کی یاد میں، 1947 میں چونکہ یہ واقعہ ہو گیا، ہم آج بھی اسی کی یاد میں خوشی مناتے ہیں، جشنِ آزادی۔ اور ہم اپنے آپ کو کیا سمجھتے ہیں؟ آزادی سمجھتے ہیں۔ یہ تو تھوڑا تاریخی پس منظر میں نے آپ کو مختصر بیان کیا۔

ایک آزاد ریاست کے چار ستون

اب آزادی اس کو کہتے ہیں کہ ہم نے انگریز اور ہندو سے جدا ایک ریاست اور مملکت اس لیے حاصل کی تھی، دو قومی نظریہ کی بنیاد پر، کہ ہم ایک خدا کو مانتے ہیں اور ہندو بہت خداؤں کو مانتے ہیں۔ اب ایک محلے میں اگر ہم ایک ساتھ گزارا کریں گے، ہم گائے پر چھری پھیر کر اس کو ذبح کریں گے، اور ہندو کیا کریں گے؟ اس کی عبادت کریں گے۔ تو آپس میں بنتی نہیں ہے۔ روزانہ ایک دوسرے کے ساتھ ہاتھا پائی ہوگی۔ تو بہتر یہ ہے کہ ہم ایک طرف ہو جائیں، وہ دوسری طرف ہو جائیں۔ وہ بتوں کا پوجا کرتے ہیں، ہم ایک خدا کی عبادت کرتے ہیں۔ ہم اپنے بچوں کو ان کے مندر میں نہیں بھیج دیں گے، وہ اپنے بچوں کو ہماری مسجد میں نہیں آنے دیں گے۔ بچے تو بادشاہ لوگ ہوتے ہیں، جہاں جاتے ہیں۔ لیکن مشکل پیش آئے گا ہمارے لیے۔ ایک ساتھ ہمارا گزارا نہیں ہوتا۔ اسی بنیاد پر تو ہم نے پاکستان بنایا۔ اور یہ جملہ بڑا مشہور ہوا اس زمانے میں: پاکستان کا مطلب کیا؟ لَا إِلٰهَ إِلَّا الله۔ یعنی ہم اس لیے پاکستان بناتے ہیں تاکہ ہم اس میں ایک خدا کے نظام کو اور ایک خدا کی عبادت آزادی کی طور پر کر سکیں۔ یہ اس عنوان پر لوگ جمع ہو گئے۔ سب سے بڑا کردار پاکستان کے بنانے میں علماء کا ہے، اور سب سے بڑی قربانیاں دینداروں نے دی ہیں۔ کیونکہ عنوان یہی تھا کہ پاکستان کا مطلب کیا؟ لَا إِلٰهَ إِلَّا الله۔ تو وہ لوگ جو حقیقی معنوں میں اللہ تعالیٰ کا نظام غالب ہونا دیکھنا چاہتے تھے، انہوں نے کوشش کی کہ ہم کو ایک ریاست مل جائے۔

پھر جب مسلمانوں کو اپنی ایک ریاست مل گئی، یہاں پر ایک باقاعدہ سٹیٹ قائم ہوا، مملکت قائم ہو گئی، اور لوگ آزادی سے، خوشی سے یہاں رہنا شروع ہو گئے، لیکن بدقسمتی سے ہم نے جس مقصد کے لیے یہ ملک حاصل کیا تھا، 1947 سے لے کر آج تک وہ مقصد حاصل کرنے میں ہم کامیاب نہیں ہوئے۔

کیونکہ قومی آزادی کا مطلب یہ ہوتا ہے: کوئی ریاست جن ستونوں پر کھڑا ہوتا ہے، جیسے یہ مسجد ہے، اس مسجد کا چھت جن ستونوں پر کھڑا ہے، اسی طرح کوئی ریاست جن نظاموں کے اوپر کھڑا ہوتا ہے، وہ بڑے بڑے چار نظام ہوتے ہیں:

1. نظامِ سیاست:
ایک اس ریاست کا نظامِ سیاست ہوتا ہے۔ کہ اس ریاست کے بادشاہ کون ہوں گے؟ اور اس کے عہدیدار کون ہوں گے؟ کون لوگ اس ملک کو چلائیں گے؟ ان لوگوں کو منتخب کون کرے گا؟ اس کے انتخاب کا طریقہ کیا ہوگا? ان لوگوں کے اہلیت کا معیار کیا ہوگا؟ وہ کون سی تعلیم سے آراستہ ہوں گے؟ یہ ساری چیزیں کس میں آتے ہیں؟ نظامِ سیاست میں آتا ہے۔ اسی پر کوئی ریاست قائم ہوتا ہے، کیونکہ سب سے بڑا ستون تو یہی ہے۔ اگر کسی ملک کے ساتھ سیاست کا نظام نہیں ہے، تو وہ ملک کو کیسے چلائے گا؟ جس ملک کا بادشاہ نہیں ہوتا، اس ملک کے مختلف شعبوں کے چلانے والے لوگ نہیں ہوتے، یا ان لوگوں کے لیے صلاحیت اور استعداد کا معیار نہیں ہوتا، جو بھی آدمی چلا گیا۔ چھوٹے چھوٹے کاموں کے لیے ہم اپنی طرف سے ان چیزوں کا لحاظ رکھتے ہیں۔ اگر کوئی آدمی ڈرائیور نہیں ہے، ہر کس و ناکس گاڑی کے اوپر سوار ہو کر گاڑی چلاتا ہے، تو آپ کا کیا خیال ہے، روزانہ کتنے ایکسیڈنٹ ہوں گے؟ ہر گاڑی کا ایکسیڈنٹ ہوگا۔ جس میں غیر ڈرائیور سوار ہے۔ یا اگر ہم ڈاکٹری کے شعبے کو اسی طرح چھوڑ دیں کہ ہر آدمی بیٹھ کر لوگوں کے لیے دوا تجویز کرتا ہے، تو کیا ہو جائے گا؟ سارے لوگ بیمار ہو جائیں گے، مر جائیں گے۔ اور کسی کو کوئی ہنر نہیں ہے، اس نے اپنے آپ کو انجینئر بنایا ہے، بڑے بڑے تعمیرات کا نقشہ تعمیر کرتا ہے، تو سال کے اندر سارے کیا ہو جائیں گے؟ بلڈنگ زمین بوس ہو جائیں گے۔ اتنا تو ہر آدمی جانتا ہے کہ کسی کام کے لیے صلاحیت درکار ہوتی ہے۔ ہاں یہ ہے کہ ہمارے ملک میں بادشاہت کے لیے بھی کوئی معیار نہیں ہے۔ معیار یہ ہے کہ زیادہ لوگ اس کو منتخب کریں۔ عجیب معیار ہے۔ باقی اگر وہ کچھ بھی نہیں جانتا لیکن ووٹ جس کی زیادہ ہو جائے، وہ بادشاہ ہوگا۔ یہی ہے نا ہمارا؟ باقی تو اس کے لیے کوئی نہ تعلیم کی ضرورت ہے، نہ کسی اور چیز کی ضرورت ہے۔ تو سب سے پہلا جو ستون ہوتا ہے کسی ریاست اور مملکت کا، وہ ہے نظامِ سیاست۔ کہ اس کا یہ ملک چلانے کا، یہ مشینری کے چلانے کا طریقہ کار کیا ہوگا؟ یہ ایک ستون ہوتا ہے۔

2. نظامِ عدالت:
دوسرا ستون ہوتا ہے ملکی ریاست کے چلانے کا، نظامِ عدالت۔ چونکہ ایک ملک میں مختلف قسم کے لوگ رہتے ہیں، بلکہ مختلف فکر کے لوگ رہتے ہیں۔ یہ پاکستان ہے، اسلامی ملک، لیکن اس میں ہندو بھی رہتے ہیں، یہودی بھی رہتے ہیں، عیسائی بھی رہتے ہیں، سکھ بھی رہتے ہیں، اگرچہ ان کا شرح کم ہے، لیکن ہیں یہی لوگ، غیر مسلم بھی آباد ہیں۔ مسلمانوں میں بھی مختلف مذاہب کے لوگ رہتے ہیں۔ کوئی امام شافعی کا مقلد ہے، کوئی امام ابو حنیفہ کا مقلد ہے۔ اور مزاج کا بھی آپس میں فرق ہوتا ہے، کوئی ایک علاقے کا ہے، کوئی دوسرے علاقے کا ہے۔ ان سب کے لیے آپس میں ایسا انصاف فراہم ہو کہ کسی کی حق تلفی نہ ہو۔ غیر مسلم کو اپنا حق پہنچ جائے، مسلمان کو اپنا حق پہنچ جائے، کمزور کو اپنا حق پہنچ جائے، چھوٹے بچوں کو، عورتوں کو، ہر کسی کو، کسی کی کمزوری اس کے حق تلفی کا باعث نہ بن جائے۔ کہ اس کو حق اس لیے نہیں مل رہا کہ وہ کمزور ہے۔ یہ کسی ریاست کی بہت بڑی دوسری ستون ہوتی ہے۔ کیونکہ اگر ریاست میں یہ نہ ہو، تو پھر یہ جانوروں کا جنگل بن جائے گا، جو طاقتور ہے بس اسی کی بات چلے گی، جس کی لاٹھی اس کی بھینس۔ یہ پھر انسانوں کا ریاست نہیں کہلاتا، جانوروں کا جنگل کہلاتا ہے۔ تو دوسرا بڑا ستون ریاست کے لیے وہ نظامِ عدالت ہوتا ہے۔ اب نظامِ عدالت بھی بہت بڑا وسیع باب ہے کہ پہلے تو آپ یہ متعین کریں گے کہ لوگوں کے حقوق کیا ہیں؟ شوہر کے کیا حقوق ہیں؟ بیوی کے کیا حقوق ہیں؟ استاد کے کیا حقوق ہیں؟ شاگرد کے کیا حقوق ہیں؟ خود بادشاہ کے کیا حقوق ہیں؟ رعایا کے کیا حقوق ہیں؟ اپنی طرف سے اگر آدمی اپنے لیے حق متعین کرتا ہے کہ باپ مر جائے تو اس کے ورثاء میں بیٹیاں بھی ہیں، بیٹے بھی ہیں، لیکن کوئی یہ قانون بنائے کہ بیٹیوں کو میراث میں حق نہیں ملے گا، یہ تو خود ساختہ کیا ہو گیا؟ حقوق کا تعین ہو گیا۔ انسان اس کو قبول نہیں کر سکتا۔ طاقتور قبول کر لے گا، طاقتور کو تو فائدہ ہے۔ وہ سمجھتا ہے کہ ایک میں ہوں اور ایک میری بہن ہے، تو یہ قانون ٹھیک ہے کہ بھائی کو ملتا ہے، بہن کو نہیں ملتا۔ لیکن بہن بھی تو انسان ہے۔ بہن اس قانون کو قبول کرتا ہے؟ اسلام کی تو خوبی یہ ہے کہ وہ ایسے حقوق کا فہرست تشکیل کرتا ہے، بناتا ہے کہ وہ پوری انسانیت کو قابلِ قبول ہو، اور اس میں تمام انسانیت کا خیر ہو۔ اسلام تو خیر کا مذہب ہے، امن و امان کا مذہب ہے۔ تو یہ ایک بہت بڑا باب ہے، نظامِ عدالت، کہ حقوق کس کس کے بنتے ہیں اور حقوق لوگوں کو کیسے دلوائے جاتے ہیں۔ تو یہ کسی ریاست کا دوسرا بڑا ستون ہوتا ہے۔

3. سیکیورٹی اور حفاظت:
تیسرا ستون ہوتا ہے سیکیورٹی اور حفاظت۔ انسان جب اللہ تعالیٰ اس پر فضل کرے، اس کو کچھ حاصل ہو جائے، دینی یا دنیوی، تو انسان کے دشمن بہت ہوتے ہیں، خود انسانوں میں بھی ہوتے ہیں۔ جس کے پاس مال زیادہ ہوتا ہے، تو بعض جگہوں میں، بعض علاقوں میں چور ہوتے ہیں، وہ اس کو مال اس کے پاس نہیں چھوڑتے، چوری کرتے ہیں۔ اگر کوئی طاقتور ہے، وہ غصب کر دیتا ہے۔ تو لوگ محفوظ ہو جائیں، اس کے لیے سیکیورٹی کا انتظام ہو، پولیس ہو، فوج ہو، پہرے دار ہو، یا خفیہ ادارے ہوں وغیرہ، یہ سارا اس میں آتا ہے۔ یہ کسی ریاست کا تیسرا بڑا ستون ہوتا ہے۔

4. نظامِ معیشت (اقتصاد):
اور چوتھا ستون کسی ریاست اور مملکت کے استحکام کے لیے وہ اقتصاد اور معیشت ہوتا ہے۔ کہ لوگوں کو کس چیز کی ضرورت ہے؟ درآمد اور برآمد، دوسرے لوگوں سے، ملکوں سے کس چیز کو لانا چاہیے اور کون سی چیز باہر بھیجنا چاہیے؟ ہمارے ملک میں جو چیز ہمارے پاس ہوتی ہے، وہ ہم باہر سے منگواتے ہیں۔ چینی ہمارے پاس اس کا وہ زیادہ ہے، وہ ہم باہر سے لاتے ہیں۔ اور جو چیز یہاں پھر وہ ضرورت ہوتی ہے، اس کو باہر بھیجتے ہیں۔ تو عجیب قسم کا ہمارا کیا ہے؟ نااہلوں کے پاس جب حکومت چلی جائے، تو رسول اللہ صلی اللہ علیہ وسلم نے فرمایا:

"إِذَا وُسِّدَ الْأَمْرُ إِلَى غَيْرِ أَهْلِهِ فَانْتَظِرِ السَّاعَةَ"

پھر مزید آپ وہ نہ کریں، بس انتظار کریں قیامت کا، یہ دنیا کیا ہو جائے، ختم ہو جائے، غیر اہل کے پاس آپ نے اختیار دے دیا تو اپنے آپ سے اپنے آپ کو آپ نے ہلاک کر دیا۔ تو چوتھا جو ستون ہوتا ہے، وہ اقتصاد اور معیشت کا ہوتا ہے۔

کیا ہم واقعی آزاد ہیں؟

اب ہم کہتے ہیں کہ ہم آزاد ہیں۔ آزادی کا مطلب تو یہ ہونا چاہیے تھا کہ 47 سے پہلے یہ ساری چیزیں کس کے ہاتھ میں ہوں؟ انگریز کے ہاتھ میں۔ اور 1947 کے بعد یہ ساری چیزیں ہمارے اپنے ہاتھ میں آ جائیں۔ لیکن یہ چیزیں 1947 سے اگر یہ کوئی کہہ دے، شاید مبالغہ نہ ہو، کہ 47 سے پہلے ہماری یہ چیزیں انگریز کے پاس اتنی نہیں تھیں جتنی کہ آزادی کے بعد یہ چیزیں ہمارے انگریز کے پاس چلے گئیں۔

یہ جمہوری نظام کا جو وجود یہاں پر ہوا ہے برصغیر پاک و ہند میں، 1857 کے بعد جزوی طور پر ہوا ہے۔ 1857 سے پہلے یہ مغلیہ جو دورِ حکومت تھی یا اس سے پہلے غزنوی وغیرہ کی جو دورِ حکومت تھی، اس میں جمہوریت نہیں تھا۔ اس میں یہی بادشاہت کا طریقہ جس طرح کہ آج کل عربوں میں ہوتا ہے۔ جب انگریز یہاں پر آیا 1857 کے بعد، انگریز نے بھی یہاں پر کلی طور پر تو جمہوریت نافذ نہیں کیا تھا، جگہ جگہ پر انہوں نے جمہوری نظام کے بنیاد ڈالے تھے۔ اب 47 سے پہلے جمہوری نظام تھا لیکن اتنا ملکی طور پر عام نہیں تھا۔ ہم عجیب طرح آزاد ہو گئے کہ 47 کے بعد اب ہم نے پورا کا پورا جمہوری نظامِ سیاست کو کیا کر دیا؟ اپنایا۔ یہ ہمارا اسلامی نظام ہرگز نہیں ہے۔ مجبوری کی وجہ سے کوئی اس میں شریک ہوتا ہے، وہ جدا مسئلہ ہے، وہ اس پر جدا موضوع ہے۔ لیکن جمہوری نظامِ سیاست کا ہمارے اسلام سے کوئی لینا دینا نہیں ہے۔

اور ایسا کمال کر دیا ہم نے کہ ان چیزوں سے ہم نے کڑی بنا دیا، کڑی۔ کڑی جانتے ہیں؟ ایک گھر میں جب جو پہلے زمانے کی عورتیں ہوتی تھیں، وہ بڑی سمجھدار تھیں۔ جب سامان سارا خراب ہو جاتا ہے، ٹماٹر خراب ہو جائے، مرچ خراب ہو جائے، اور کسی کام کے نہیں رہتے، تو سب کو پیس کر کے اس کے اوپر لسی ڈال دیتے ہیں، اس سے کڑی بن جاتا ہے۔ تو ہمارے سارے نظاموں سے ہم نے کیا کر دیا؟ کڑی بنایا۔ اسلامی جمہوریہ۔ اسلامی... یہ دونوں چیزیں آپس میں آگ اور پانی ہیں۔ ہم نے اس کو بھی کیا کر دیا؟ جمہوری ہو تو اسلامی نہیں ہو سکتا، اسلامی ہو تو جمہوری نہیں ہو سکتا۔ ان کا آپس میں کوئی لینا دینا نہیں ہے۔ ہم نے ایسا کمال کر دیا کہ اس ملک کو اسلامی بھی بنا دیا، جمہوری بھی بنا دیا ہے۔ تو اب یہ کیسے چلے گا؟ یہ بات آپ کے ذہن میں ہو: جمہوری نظام مشرقی ہو یا مغربی ہو، دونوں باطل نظامیں ہیں۔ کچھ تھوڑا زیادہ فرق ہوگا کہ بلکہ اگر صحیح بات ہو تو مغربی جمہوریت عملی طور پر ہماری جمہوریت سے بہتر ہے۔ مغربی جمہوریت ہمارے مشرقی سے بہتر ہے۔ اگر یہ بہتر بھی کہہ دیں، پھر بھی یہ دونوں باطل نظامیں ہیں۔ خواہ پاکستان میں رائج ہے، خواہ امریکہ اور برطانیہ میں رائج ہے، کیونکہ اس کا آخری جو بنیادی نکتہ یہ ہے، پارلیمنٹ میں جتنے بھی اکثریت پر ہمارے دفعات طے ہوتے ہیں، ہم آج تک ان مسائل کے لیے پارلیمنٹ کے محتاج ہوتے ہیں جو 1500 سال پہلے، 1400 سال پہلے اللہ تعالیٰ نے قطعی طور پر حرام کیا ہے یا فرض کیا ہے۔ آج بھی ہم قانونی طور پر کس کے محتاج ہیں؟ پارلیمنٹ کے۔ کہ اگر اس پر قانون سازی نہیں ہوئی ہے، تو وہ ملک کا قانون نہیں بنے گا۔ سود حرام ہے کہ نہیں حرام؟ قرآن نے کہا ہے کہ نہیں کہا؟ ہمارے ملک میں کیوں رائج ہے؟ جب تک پارلیمنٹ نے اس کے خلاف فیصلہ نہیں دیا، آپ قانونی طور پر یہ، ملکی طور پر یہ قانون نہیں بنا سکتے کہ سود حرام ہے۔ تو ہم قرآن کے تابع ہو گئے یا پارلیمنٹ کے تابع ہو گئے؟ یہی نظام وہاں پر بھی رائج ہے، یہاں پر بھی رائج ہے۔

میں بعض اوقات ساتھیوں سے کہتا ہوں کہ کبھی کوئی اچھا دفعہ پاس ہوتا ہے کہ قادیانی کے خلاف مثلاً 295-C کا، اس کا پوری جو تفصیلی تاریخی پس منظر ہے، وہ 70 کے بعد یہ ساری چیزیں کیا ہو گئی ہیں؟ ہمارے ملک کے آئین کا حصہ بنے ہیں۔ ہم خوش ہوتے ہیں کہ آج قادیانی کے خلاف کیا ہو گیا؟ یہ فیصلہ ہو گیا۔ میں کہتا ہوں یہ خوشی کی بات نہیں ہے، یہ فکر کی بات ہے۔ کہ ہم نے جس چیز کے لیے ملک آزاد کیا تھا، اسی چیز کے فیصلے آج ہوتے ہیں۔ یہ تو پہلے دن ہونا چاہیے تھا۔ آج آپ کی خوشی کا کیا مطلب نکلتا ہے؟ اس کا مطلب تو یہ ہے کہ 75-76 سال آپ نے کیا کر دیں؟ اسی طرح بے معنی گزارے ہیں۔ تو اس کو سوچنا چاہیے۔ ہم اب بھی پارلیمنٹ کے فیصلوں کے پابند ہیں۔ ہمارے قرآنی قوانین کیا ہیں؟ یہ جدا بات ہے، کسی علاقے میں اگر ایک شخصی طور پر کسی کو اللہ تعالیٰ نے اثر و رسوخ دیا ہے یا کوئی انتظامیہ والا شخصی طور پر کسی علاقے میں اچھے کام کرتا ہے، آپ کی ملکی قانون اس کے لیے نہیں ہے۔ آپ کی ملکی قوانین اس کے لیے نہیں ہیں جو قرآن کے واضح احکام ہیں، صریح احکام ہیں۔ لہٰذا یہ مغالطہ، اس سے نکلنے کی ضرورت ہے۔

تو ہمارا ملک کیا ہے؟ اسلامی بھی ہے اور جمہوری بھی ہے۔ اس لیے میں نے کہا کہ ہم نے اس سے کڑی بنا دیا۔ اسی طرح ہمارا نظامِ عدالت آپ دیکھ لیں۔ ہمارے نظامِ عدالت میں کچھ تو وہ ہے کہ جس میں ہماری شریعت کا خیال رکھا جاتا ہے۔ لیکن انتظامی طور پر اور عملی طور پر بہت ساری چیزوں کے ہم اس کے پابند ہیں، بین الاقوام کے ہم پابند ہیں۔ بین الاقوام کے قوانین اور حدود کے خلاف آپ کوئی فیصلہ صادر نہیں کر سکتے، اپنی عدالت میں، اسلامی ملک میں رہ کر۔

یہ بڑی بڑی چیزیں چونکہ آپ کی سمجھ میں آ جائیں گی، ورنہ تفصیلات بہت زیادہ ہیں۔ آپ اپنے ملک میں پردہ نافذ نہیں کر سکتے، قانونی طور پر، ملکی طور پر، کیونکہ یہ بین الاقوامی حدود کی خلاف ورزی ہے۔ یہ بشری حقوق کے خلاف ہے۔ یہ تو چھوڑیں، اب بین الاقوام افغانستان امارتِ اسلامی میں بھی کیا کرتا ہے؟ یہی چیزوں کو وہ کرتا ہے کہ آپ بھی بین الاقوام کا حصہ ہیں، لہٰذا آپ نے اب یہ یہ کام کرنا ہے۔ اگر ایک عورت بے پردہ گھر کے باہر گھومتی ہے، تو جیسے مرد کو اجازت ہے تو عورت کو کیوں اجازت نہیں ہے؟ اگر آپ بین الاقوام کا رکن ہیں، تو بین الاقوامی طور پر عورت کو بھی یہ حق حاصل ہے جو مرد کو حاصل ہے۔ لہٰذا پاکستان قانونی طور پر پردہ نافذ نہیں کر سکتا۔ یہ میں آپ کو صاف صاف کہتا ہوں۔ کتنا بھی آپ کا وہ ہو جائے، آپ کے اپنی شخصی اثرات، اثر و رسوخ جدا بات ہے۔ ملکی قانون کے لحاظ سے اگر وہ عورت آپ کے خلاف مقدمہ دائر کر دے کہ میرا بھائی مجھ سے ظلم کرتا ہے، فیصلہ کس کے حق میں ہوگا؟ آپ کی بہن کے حق میں ہوگا۔ یہ ہے ہمارا اسلامی جمہوریہ ملک۔

اسی طرح آپ حدود نافذ نہیں کر سکتے۔ کسی نے اگر 1947 سے لے کر آج تک کسی چور کا ہاتھ کاٹا ہے؟ یہ یہ وجہ نہیں ہے کہ ہم چوری نہیں کرتے، چوری تو روزانہ ہو جاتے ہیں۔ پاکستان تو اس میں اتنا مشہور ہے کہ باہر ملکوں سے یہ چوری پکڑنے کے لیے مشین لایا گیا تھا، ریڈار وغیرہ کا۔ تو ایک دن کے اندر وہ ریڈار کسی نے کیا کر دیا، چوری کر دیا۔ جو چوری کو معلوم کرتے ہیں، وہ چیز کیا ہو گئی؟ چوری ہو گئی۔ ابھی تک کسی کو ہمارے اسلامی نظام کے مطابق سزا نہیں ملی ہے۔ ایک چور کو آپ صحیح سزا دے دیں، کوئی چوری نہیں کرے گا۔ قصاص کسی سے ابھی تک لیا جاتا ہے؟

وَلَكُمۡ فِى ٱلۡقِصَاصِ حَيَوٰةٌ

قصاص میں تمہاری زندگی ہے۔ ایک آدمی ناحق آ کر کسی کو لوگوں کے سامنے دن دہاڑے کیا کرتا ہے؟ فائر مار کر قتل کر دیتا ہے۔ پھر حکومت اس کو جیل میں بھی ڈال دیتا ہے، اس پر مقدمہ بھی چلتا ہے۔ جو بھی کیس قتل کا حکومت کے پاس گیا ہے، اس میں قصاص نہیں ہوا ہے۔ اگرچہ اس کے اولیاء کیا کرتے ہیں؟ ہمیں اپنا حق دلاؤ۔ تو آپ کا عدالت کس لیے ہے؟ کہ آپ لوگوں کو حق نہیں دے سکتے؟ نظام کی کمزوری ہے۔ کس کی کمزوری ہے؟ ہمارا نظامِ عدالت مکس ہو چکا ہے، جس طرح ہم اسلامی جمہوری ہیں نظامِ سیاست میں، ایسے عدالت میں بھی کیا ہے، اس کو بھی ایک نام تجویز کر دیں کہ کچھ اسلامی ہے اور کچھ وہ ہے، کڑی بن گئی ہے۔ کسی کو کوئی حق نہیں مل رہا۔

اسی طرح ہمارا نظامِ معیشت آپ دیکھ لیں۔ معیشت میں ہمارے اپنے قوانین ہیں، سودی کاروبار نہیں ہوگا۔ ہمارا پورا ملک کا نظام سود اس پر چل رہا ہے، بینکوں کا نظام آپ دیکھ لیں، ہمارا لینا دینا، ملک کے اندر بھی، ملک کے باہر بھی، سارا کس کی بنیاد پر ہوتا ہے؟ اس سود ہی کی بنیاد پر ہوتا ہے۔ ہمارے ساتھ اپنا ملکی طور پر کوئی کاروبار ہے ہی نہیں، یہ تو لوگ اپنے طور پر کرتے ہیں۔ ہمارا ملکی نظامِ معیشت اس کا کوئی ساک نہیں ہے، اس لیے تو ہم دن بدن کیا ہوتے ہیں؟ نیچے چلے جاتے ہیں۔ ہماری سیکیورٹی کا حالت دیکھ لیں۔

حقیقی آزادی کی جدوجہد: ہمارا دینی فریضہ

اسی لیے ہمیں اس بات کی ضرورت ہے، ہمارے حضرت مولانا فضل الرحمن صاحب دامت برکاتہم العالیہ، انہوں نے ایک بات بہت زبردست ارشاد فرمائی کہ 14 اگست کو ہمیں یومِ آزادی کا جشن نہیں منانا چاہیے، جدوجہدِ آزادی کا ہمیں فکر کرنا چاہیے۔ اس دن کو ہم کیا منائیں؟ جدوجہدِ آزادی۔ ہم آزادی کی کوشش کریں، ہم ابھی تک آزاد نہیں ہیں، ملکی طور پر ہمارا سب کچھ اب بھی دوسروں کے رحم و کرم پر ہے۔ یہ تو بڑی بڑی چیزیں ہیں۔ چھوٹی چھوٹی چیزوں میں بھی ہم کیا ہیں؟ پابند ہیں۔

اس لیے ایک فکر تو آپ ضرور اپنائیں کہ اسلامی نظام کا اور شریعت کا نفاذ ہمارے دینی فرائض میں ہے۔ اسلامی نظام کا غلبہ...

هُوَ ٱلَّذِىٓ أَرۡسَلَ رَسُولَهُۥ بِٱلۡهُدَىٰ وَدِينِ ٱلۡحَقِّ لِيُظۡهِرَهُۥ عَلَى ٱلدِّينِ كُلِّهِ

یہ دین اس لیے آیا ہے کہ تمام ادیان پر کیا ہو، غالب آ جائے۔ اب غالب آنے کا طریقہ یہ ہوتا ہے کہ لوگ اس نظام کو قائم کریں گے۔ صحیح اسلامی نظام قائم کرنا سب مسلمانوں پر فرض ہے، اور اس وقت تقریباً سارے مسلمان اس فریضہ کے ترک کے گنہگار ہیں۔ اللہ تعالیٰ ہم کو 14 اگست کی اس آزادی کی خوشی کی مناسبت سے اسلامی نظام قائم کرنے کی توفیق عطا فرمائے، اور اللہ تعالیٰ تمام اسلامی ممالک میں صحیح اسلامی نظام نافذ کر دے۔

وآخر دعوانا أن الحمد لله رب العالمين

اہم نکات

آزادی ایک عظیم نعمت ہے، جس کا حقیقی مطلب افکار، اقوال اور افعال میں خود مختار ہونا ہے۔

پاکستان دو قومی نظریے کی بنیاد پر اس لیے حاصل کیا گیا تھا کہ مسلمان ایک آزاد ریاست میں اپنے دینی اصولوں کے مطابق زندگی گزار سکیں۔

ایک حقیقی آزاد ریاست چار بنیادی ستونوں پر قائم ہوتی ہے: اپنا نظامِ سیاست، نظامِ عدالت، نظامِ معیشت اور نظامِ حفاظت (سیکیورٹی)۔

موجودہ دور میں پاکستان کا سیاسی نظام جمہوریت اور اسلام کا ایک غیر فطری امتزاج ("کڑی") بن چکا ہے، جو آپس میں متضاد ہیں۔

ہمارا عدالتی، معاشی اور سیکیورٹی کا نظام بھی اسلامی اصولوں کے بجائے بین الاقوامی قوانین اور بیرونی اثر و رسوخ کا پابند ہے، جس کی وجہ سے ہم حقیقی آزادی سے محروم ہیں۔

14 اگست کا دن محض جشن منانے کا نہیں، بلکہ "جدوجہدِ آزادی" کا عزم کرنے کا دن ہے، تاکہ پاکستان کے قیام کے اصل مقاصد حاصل کیے جا سکیں۔

صحیح اسلامی نظام کا قیام اور اس کا غلبہ تمام مسلمانوں پر ایک دینی فریضہ ہے، جس سے غفلت برتنا گناہ ہے۔

خلاصہ

اس بیان میں آزادی کے حقیقی مفہوم کو واضح کیا گیا ہے، جس کا مطلب صرف جغرافیائی خود مختاری نہیں بلکہ فکری، سیاسی، عدالتی اور معاشی نظام میں مکمل آزادی ہے۔ مقرر نے فرعون اور بنی اسرائیل کی مثال دے کر غلامی کی پستی اور آزادی کی اہمیت کو اجاگر کیا۔ اس کے بعد برصغیر پاک و ہند میں اسلام کی آمد سے لے کر محمد بن قاسم، مغلیہ دور، انگریزوں کی حکمرانی اور بالآخر تحریکِ پاکستان تک کا تاریخی پس منظر بیان کیا گیا۔ بیان کا مرکزی نکتہ یہ ہے کہ پاکستان کا قیام "پاکستان کا مطلب کیا؟ لا الہ الا اللہ" کے نعرے پر عمل کرنے کے لیے ہوا تھا تاکہ یہاں ایک مکمل اسلامی نظام قائم کیا جا سکے۔ تاہم، بدقسمتی سے آزادی کے 76 سال بعد بھی ہم ایک آزاد ریاست کے چار بنیادی ستونوں—سیاست، عدالت، معیشت اور حفاظت—کو اسلامی اصولوں کے مطابق قائم کرنے میں ناکام رہے ہیں اور ہمارا نظام آج بھی بیرونی اور غیراسلامی قوانین کا پابند ہے۔ لہٰذا، 14 اگست کا دن محض جشن منانے کے بجائے اس عزم کی تجدید کا دن ہونا چاہیے کہ ہم حقیقی آزادی، یعنی اسلامی نظام کے نفاذ کے لیے جدوجہد کریں۔