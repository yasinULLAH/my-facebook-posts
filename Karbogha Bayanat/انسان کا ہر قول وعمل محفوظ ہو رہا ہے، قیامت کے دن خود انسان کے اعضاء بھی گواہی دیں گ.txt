اقتباس از

🌹 ظہر مجلس🌹

موضوع: انسان کا ہر قول وعمل محفوظ ہو رہا ہے، قیامت کے دن خود انسان کے اعضاء بھی گواہی دیں گے 
🎙 اردو بیان :    
 مختار الامہ حضرت اقدس مفتی سید مختارالدین شاہ صاحب دامت برکاتھم العالیہ

بمقام: 
مرکز دارالایمان والتقوی کربوغہ شریف
🌙 بروز :ہفتہ 5 ربیع الاول 1447ھ
☀  بمطابق: 30 اگست  2025ء

https://drive.google.com/file/d/1d501IPMJiMv-lAEe4jvyut0U6Y3YftLv/view?usp=drive_link


➤ عنوان: ہر عمل لکھا جا رہا ہے: آخرت کی جوابدہی ◀

➤ اَعُوْذُ بِاللهِ مِنَ الشَّيْطٰنِ الرَّجِيْمِ ◀
➤ بِسْمِ اللهِ الرَّحْمٰنِ الرَّحِيْمِ ◀

➤ وَكُلَّ إِنسَانٍ أَلْزَمْنَاهُ طَائِرَهُ فِي عُنُقِهِ وَنُخْرِجُ لَهُ يَوْمَ الْقِيَامَةِ كِتَابًا يَلْقَاهُ مَنشُورًا ◀
➤ اقْرَأْ كِتَابَكَ كَفَىٰ بِنَفْسِكَ الْيَوْمَ عَلَيْكَ حَسِيبًا ◀

➤ صدق الله مولانا العظيم ◀

درود شریف پڑھیے۔

اللهم صل على محمد وعلى آل محمد
اللهم بارك على محمد وعلى آل محمد

⟪ انسان کی غفلت اور ہر عمل کا حساب ⟫

انسان سمجھتا ہے کہ میں ایک ایسی دنیا میں رہتا ہوں کہ شہرِ ناپرسان ہے۔ شہرِ ناپرسان۔ حالانکہ ایسا نہیں۔ یہاں باز پرس ہوتی ہے۔ ہر چیز کی ہوتی ہے۔ یہ چیونٹی جو جا رہی ہے راستے پر، اس کے قدم اٹھ رہے ہیں، اس کا بھی کائنات پر اثر ہوتا ہے۔ ہمیں محسوس نہیں ہوتا، لیکن اس چیونٹی کا جو چلنا ہوتا ہے، یہ فضول نہیں ہوتا۔ اور یہ جو قدم رکھتا ہے اس کا بھی اثر ہوتا ہے۔ انسان کا جو قدم رکھتا ہے، جو دیکھتا ہے، جو سنتا ہے، اس سارے کا سارا انسان کی زندگی پر بھی ہوتا ہے اور سارے کے سارے ٹیپ بھی ہوتی ہے۔ ٹیپ اس لیے کہا کہ تھوڑا سا آسان ہے تمہارے لیے، ورنہ فرشتوں کا لکھنا اس سے زیادہ تیز ہے۔ ٹیپ اتنا جلدی تیز نہیں ٹیپ کر سکے گا جتنا فرشتے کیا کرتے ہیں؟ فوراً چیزوں کو محفوظ کرتے ہیں۔

اللہ تعالیٰ نے اس کے لیے بہت بڑا انتظام کیا ہے کیونکہ انسان بڑا جھگڑالو ہے۔ ہر بات پر جھگڑا کرتا ہے۔ کہ ایسا نہیں تھا، ایسا تھا۔ ایسا نہیں تھا، ایسا تھا۔ تو اللہ تعالیٰ نے خود بھی کہا کہ یہ جھگڑالو ہے۔ یہ بحث و مباحثہ بہت کرتا ہے۔

⟪ یومِ قیامت کے گواہ ⟫

کل محشر کے دن مختلف قسم کے مراحل ہوتے ہوں گے۔ کبھی انکار کرے گا کہ میں نے تو کسی چیز کو خدا کے ساتھ شریک نہیں کیا گیا۔ اور کبھی مانے گا۔ اور کبھی انکار کرے گا۔ کبھی اس پر گواہ پیش ہوں گے۔ پھر کہیں گے کہ گواہ جو ہے یہ تو، اس میں بھی پھر لنجا کرے گا۔ یہ بڑا انسان ہی بڑا لنجی مار ہے۔ جھگڑالو ہے۔ تو اللہ تعالیٰ جل جلالہ نے اس کے لیے بہت وسیع انتظام کیا ہے، بہت وسیع ہے۔

خود یہ زمین تمہاری باتیں ٹیپ کرتی ہے۔ تمہارا عمل بھی ٹیپ کرتا ہے۔ آپ کہتے ہیں کہ میں نے دروازے بند کیے ہیں، کوئی دیکھتا نہیں ہے۔ دروازے تو بند ہیں۔ آپ اس دروازے بند دروازوں کے اندر جو کچھ کرے، وہ کوئی پتہ نہیں چلے گا۔ عزیزِ مصر کی بیوی نے تمام دروازے بند کیے۔ اس کا خیال تھا کہ سات اتنے دروازے بند کیے اور کوئی ہے، کوئی پوچھنے والا بھی نہیں ہے۔ وہ اس کو سوچتی تھی۔ حضرت یوسف علیہ السلام برہان کو دیکھتے تھے۔ کس کو دیکھتے تھے؟ فطری جو انسان کی فطرت ہوتی ہے، اسی کی آنکھ کی نظر سے دیکھ رہے تھے کہ میرا رب مجھے دیکھ رہا ہے، میرا رب مجھے دیکھ رہا ہے۔ تو اس وقت یہ اس لیے کرتے ہیں، وہ کہتے ہیں مجھے کوئی دیکھتا نہیں ہے۔ لیکن جو سب سے زیادہ دیکھنے والا ہے وہ اس کو دیکھتا ہے۔ جو سب سے زیادہ دیکھنے والا ہے، اور سب سے زیادہ سننے والا ہے، اور سب سے جاننے والا، زیادہ جاننے والا ہے، اور سب سے زیادہ سزا دینے والا ہے، وہ اس کو دیکھ رہا ہے۔ بادشاہ کی سزا کیا ہوگی؟ لوگوں کی سزا کیا ہوگی؟ آپ کو سنگسار کرے گا، اور کیا کرے گا؟ لیکن وہ ذات جو دیکھنے والا ہے، جو سننے والا ہے، جو ہر قسم کی سزا دینے پر قادر ہے، تو وہ آپ جب انسان کا حس بیدار ہو جائے، دل بیدار ہو جائے، اس بات کو سمجھ لے، تو وہ غلطی نہیں کر سکے گا۔ وہ سمجھے گا کہ مجھے میرا رب دیکھ رہا ہے۔

روڈوں پر لکھتا ہے، لکھا ہے کہ کیمرے کی آنکھ دیکھ رہی ہے۔ ہم اس سے بھی ڈرتے ہیں، کیمرے کی آنکھ۔ حالانکہ وہ ایک فاصلے پر دیکھتی ہے۔ تو اللہ تعالیٰ جل جلالہ نے اس کے باوجود ایک نظام بنایا ہے تاکہ یہ جھگڑالو آدمی پر مختلف ذرائع سے اس پر گواہ پیش ہو جائیں۔ تو زمین اس کی باتوں کو ٹیپ کرتی ہے۔ اس کے عمل کو ٹیپ کرتا ہے۔ تصویر لیتا ہے اس کا۔ اصل شکل میں لیتا ہے، ہماری یہ ویڈیو کی طرح نہیں ہوتا۔ جھوٹ موٹ کا نہیں ہوتا۔ سچا تصویر لیتا ہے۔

یہ ہمارے خود اپنے ہاتھ جو ہیں، میں نے اس کو پکڑ لیا گلاس کو، اب اس ہاتھ نے خود اس گلاس پکڑنے کو ٹیپ کر لیا۔ آنکھیں، میں غلط نگاہ سے اس سے غلط دیکھتا ہوں، یہ آنکھیں بھی اس بات کو، اس غلط بدنظری کو ٹیپ کر رہی ہیں۔ اسی لیے تو انسان کل قیامت کے دن اس کو کہے گا کہ جب اس پر اپنے پاؤں، ہاتھ پاؤں گواہی دیں گے تو کہے گا تم تو میرے پاؤں ہیں۔ انہوں نے کہا یہ تیرے کہاں ہیں؟ یہ تو خدا کے پاؤں تھے۔ مجھے اس رب نے حکم دیا ہے جس نے مجھے پیدا کیا ہے۔ میں نے ساری باتیں آپ کی ٹیپ کی ہیں۔ تمہاری جلود، چمڑے، تمہارے ہاتھ، تمہارے پاؤں، تمہاری آنکھیں، سب تم پر گواہی دے گا۔ اب آپ کہاں جاؤ گے؟

تو اللہ تعالیٰ مختلف قسم کی گواہیاں قیامت کے دن پیش کریں گے تم پر۔ زمین کی، یہ فضائیں آپ پر گواہی دیں گی۔ آپ کہتے ہیں میں نے اوپر کے جہاز میں غلط کام کیا ہے، اوپر کے جہاز میں۔ تو وہ جہاز کے اوپر جو فضا ہے، وہ بھی آپ پر گواہی دے گی کہ فلاں فلاں جگہ پر جب آپ گزر رہے تھے تو آپ نے یہاں کسی کے ساتھ چھیڑخانی کی تھی۔ جہاز میں ہم آتے جاتے ہیں۔ ایک دوسرے کو دیکھتے ہیں، بیٹھتے ہیں، ہنستے ہیں۔ یا تم نے کس شرارت کے ساتھ وہ جہاز کی لڑکیوں کو دیکھا۔ یہ سب کے سب یہ ہوائیں بھی ٹیپ کرتی ہیں، تمہاری آنکھیں بھی ٹیپ کرتی ہیں، تمہارے کان بھی ٹیپ کرتے ہیں، تمہارے ہاتھ بھی ٹیپ کرتے ہیں۔

اس کے علاوہ اللہ تعالیٰ جل جلالہ نے ہمارے ساتھ ہر کسی کے ساتھ دو فرشتے بنائے ہیں، وہ کیا ہے؟ وہ مقرر کیے ہیں۔ اللہ تعالیٰ فرماتے ہیں کہ ان کی تمہاری ان کی زبانوں سے بات نہیں نکلتی، تمہارے اس ہاتھ سے عمل نہیں نکلتا، وہ اتنے چست ہیں کہ اس نے فوراً اس کو نوٹ کرتے ہیں۔ عتید۔

اللہ تعالیٰ فرماتے ہیں:
➤ إِذَا زُلْزِلَتِ الْأَرْضُ زِلْزَالَهَا ◀
➤ وَأَخْرَجَتِ الْأَرْضُ أَثْقَالَهَا ◀
➤ وَقَالَ الْإِنسَانُ مَا لَهَا ◀
➤ يَوْمَئِذٍ تُحَدِّثُ أَخْبَارَهَا ◀

شیطان چیخے گا، انسان چیخے گا کہ یہ کیا کر رہے ہو؟
➤ بِأَنَّ رَبَّكَ أَوْحَىٰ لَهَا ◀
اللہ تعالیٰ نے کہا ہے کہ جو تمہارے اندر ہے اس کو اگل دے دو۔

آپ کہاں جاؤ گے؟ یعنی آپ ایسی دنیا میں رہتے ہیں۔ لوگ ڈرتے ہیں کہ میں یہاں کسی نے کلپ رکھا ہوا، سی ڈی رکھا ہوا ہوگا تو پھر ہم پکڑے جائیں گے، سی ڈی والے پکڑے جائیں گے، آئی ایس آئی والے پکڑے جائیں گے، سی آئی اے والے پکڑیں گے، فلاں پکڑیں گے، ڈھمکانا پکڑیں گے۔ چھوٹی چھوٹی چیزیں ہوتی ہیں۔ اللہ تعالیٰ سے اس سے بہت یعنی اربوں گنا زیادہ بڑا انتظام ہے اس کے ساتھ۔

⟪ گردن میں لٹکا ہوا نامہ اعمال ⟫

تو پھر خود انسان کے اندر ایک کلپ رکھا ہے، کلپ۔ چونکہ آپ کی سمجھ میں، انسان آج کل کلپ جانتے ہیں۔ یہاں ایک گردن کے سامنے ایک چیز اندر رکھی ہے، وہ اتنی معلومات اکٹھی کر سکتی ہے کہ آپ دیکھیں آج کل چھوٹی سی میموری کارڈ ہوتی ہے، اس میں دنیا کی باتیں ہوتی ہیں۔ وہ آپ کی پوری زندگی کا ریکارڈ اس کے اندر موجود ہوتا ہے۔ اس بات کو یہاں اس وقت اللہ نے اٹھایا ہے۔ مختلف جگہوں پر مختلف چیزیں بتائیں۔ لیکن یہاں اللہ تعالیٰ نے اس بات کو بتایا ہے۔ اللہ تعالیٰ خود بھی دیکھتا ہے، لیکن تم پر گواہی بھی پیش کرتے ہیں۔ جو تمہارے ساتھ فرشتے ہیں، آپ ایک آدھ بات کا انکار کریں گے، فرشتے ہی کریں گے۔ پھر وہ جگہ انکار کرے گا کہ مجھ پر کیوں ہوا ہے؟ پھر ہوائیں، کہ فضاؤں میں اس کی بات چلتی تھی۔ پھر آپ کہیں گے کہ شاید ان لوگوں نے غلط نوٹ کیا ہے، تمہاری اپنی آنکھیں تم کو کہتے کہیں گی کہ تم نے مجھے بدنظری مجھ سے کی ہے۔ کہاں کی ہے؟ فلاں، فلاں، فلاں، فلاں، فلاں، فلاں، تمام جگہوں کو بتائے گی۔

یہ تو مہربان رب ہے کہ ہمیں دنساتا نہیں ہے زمین پر، لیکن ہم ہر وقت خطرے میں بھی ہیں، ہر وقت دنسانے کے قابل ہیں۔ دنسایا جائے۔ کسی بزرگ نے کسی نے پوچھا کہ تمہارا کیا مقام ہے؟ انہوں نے کہا میرا مقام تو یہ ہے کہ میں تو کہتا ہوں کہ مجھے میں اب تک زمین میں اللہ تعالیٰ کی مہربانی ہے کہ دنسایا کیوں نہیں ہوں؟ اس کے دل کی آنکھیں کھلی تھیں۔ وہ جانتا تھا کہ میں کیسی دنیا میں رہ رہا ہوں۔ یہاں چھپ چھپ کے رشوت بھی لیتے ہیں۔ تمہاری رشوت کو اللہ تعالیٰ دیکھ رہا ہے۔ ناجائز فیصلے بھی کرتے ہیں، اللہ تعالیٰ اس کو دیکھ رہے ہیں۔ ظلم بھی کرتے ہیں، اللہ تعالیٰ تم کو دیکھ رہا ہے۔ تم نے جو قید خانوں میں لوگوں کو بند کیا ہے اور غلط رپورٹوں کی وجہ سے تاکہ میری نام ہو جائے، اللہ تعالیٰ اس کو بھی دیکھتا ہے۔ اللہ تعالیٰ سے کوئی چیز چھپی ہوئی نہیں ہے۔ لیکن اس کے باوجود اس پر گواہ بھی ہوں گے۔

اللہ تعالیٰ فرماتے ہیں: ہم نے ہر آدمی کا نامہ اعمال، طائرہ، اس کی گردن کے ساتھ لٹکا دیا ہے۔ اس کی گردن کے ساتھ رکھا ہوا ہے۔ وہ کہتے ہیں جہاز جب گر جائے، جہاز کے اندر ایک ایسی چیز ہوتی ہے جو جہاز کی پوری کارروائی کو پھر کیا کرتا ہے؟ ٹیپ کرتا ہے۔ یہ انسان نے بنایا ہے۔ آپ کے رب کی چیزوں کو دیکھیں، آپ حیران رہ جائیں گے۔ جو رب نے جو چیزیں بنائی ہیں وہ کس قدر مضبوط ہوں گی؟ جو انسان کو اللہ تعالیٰ نے عقل دیا ہے اور فانی انسان ہے، اس کے دماغ میں اتنی چیزیں آتی ہیں جس کو وہ دماغ جو اللہ نے بنایا ہے، اللہ نے پیدا فرمایا ہے، وہ جو جو ایجادات کرتا ہے تو جو اللہ تعالیٰ کا ہوگا تو اس کی ترتیب کیا ہوگی؟

تو وہ کیا فرماتے ہیں؟
➤ وَنُخْرِجُ لَهُ يَوْمَ الْقِيَامَةِ كِتَابًا ◀
قیامت کے دن ہم اس کا نامہ اعمال نکال کر
➤ يَلْقَاهُ مَنشُورًا ◀
کھلا کر کے دیکھو سارا۔ تم تو کہتے تھے یہ نہیں کیا ہے۔ آج کل ویڈیو بتاتے ہیں۔ ویڈیو میں تو غلطی غلطی ہو جاتی ہے، گدھے کا سر۔ انسان کا کام ایک انسان نے کیا ہوتا ہے۔ وہاں وہ تو اس نے دیکھا، دو کافر بادشاہ تھے۔ وہ پشتو میں باتیں کرتے تھے۔ میں نے کہا یہ پشتو میں باتیں کیسے کرتے ہیں؟ ہونٹ بھی اسی طرح ہلاتے تھے۔ اس نے کہا کہ یہ اس کی تصویر لے کر باتیں کوئی اور کرتا ہے لیکن اسی طرح سے اس کے ہونٹوں کو بھی کیا کرتے ہیں؟ رپڑ پاتے ہیں۔ عجیب! یہ غلطی ہو سکتی ہے، اس میں، اس میں غلطی نہیں ہوگی۔
➤ يَلْقَاهُ مَنشُورًا ◀
دیکھو بھائی، تم ہے یا کوئی اور ہے یا تم ہے۔

اب یہ کہتے ہیں کہ وہاں کوئی، کون پڑھائے گا وہاں؟ اللہ فرماتے ہیں کہ ضرورت نہیں ہے، خود دیکھو گے۔ اس کے لیے استاد کی ضرورت نہیں ہے، اس کی تعلیم یافتہ کی ضرورت نہیں ہے، ایسا کتاب ہے کہ خود پڑھ سکو گے۔ آج کل اگر کوئی غلط کام کرتا ہے، اس کی ویڈیو نکالی جائے، وہ کہتا ہے میں نے نہیں کیا ہے، کہو کہ خود پڑھ لو۔ تو پڑھتا تو وہ نہیں ہے، کیا ہے؟ خود دیکھتا ہے۔
➤ اقْرَأْ كِتَابَكَ ◀
کیا منظر ہوگا؟ وہ تو اللہ تعالیٰ جانتا ہے۔ اب اس کتاب کو تم پڑھ لو۔
➤ كَفَىٰ بِنَفْسِكَ الْيَوْمَ عَلَيْكَ حَسِيبًا ◀
آج اپنا حساب لینے کے لیے تم خود ہی کیا ہے؟ کافی ہو۔ خود لے لو اپنے حساب۔

⟪ ہدایت اور گمراہی کا نفع و نقصان ⟫

اسی لیے فرمایا کہ اب اتنی بندوبست کے باوجود جو غلط کام کرتے ہیں، وہ خود سوچ لیں۔ کہ اس کے اچھے کام کس کے لیے ہیں؟ برے کام کس کے لیے ہیں؟
➤ مَّنِ اهْتَدَىٰ فَإِنَّمَا يَهْتَدِي لِنَفْسِهِ ◀
جو شخص ہدایت کو قبول کرتا ہے، اس میں ہمارا کوئی فائدہ نہیں ہے۔ اللہ تعالیٰ کا کوئی فائدہ نہیں ہے۔ یہ اپنے نفس کے لیے کرتا ہے۔ خود اس میں اس کا فائدہ ہے۔
➤ وَمَن ضَلَّ ◀
جو گمراہی کو اختیار کرتا ہے،
➤ فَإِنَّمَا يَضِلُّ عَلَيْهَا ◀
تو یہ گمراہی کا بوجھ، نقصان یہ خود اٹھائے گا۔ آپ کل، آپ کو ایسا نہیں ہوگا کہ تمہارا بوجھ پیر صاحب اٹھائے۔ یہ غلط نظریہ ہے۔ شفاعت اور چیز ہے، دعا ہے۔ وہ اس وقت ہوگا کہ آپ نے سنا ہوگا کہ شفاعت میں بھی کوئی جلدی چلا جائے گا جنت، پاس ہو جائے گا۔ کسی کی شفاعت بعد میں سو سال، ایک ہزار سال کے بعد ہو جائے گی۔ یعنی جب وہ قابل ہو جائے گا کہ اس کی شفاعت کی جائے، کوئی بھی بغیر اذن کے اللہ تعالیٰ کے سامنے سفارش نہیں کر سکتا۔ اس وقت کر سکے گا کہ وہ سفارش کے لائق ہو جائے۔ اس کا فائدہ کیا ہوگا؟ کہ اللہ تعالیٰ جل جلالہ چونکہ اس نے کوئی نیکی کی ہے، اس نیکی کی وجہ سے کیا کرتے ہیں؟ اس کو وہ شفاعت کرے گا۔ ورنہ شفاعت کیا ہوگا؟ یہ نہیں کہ اس کے پاس کوئی قلم ہوگا کہ کسی کو پاس کرے، کسی کو فیل کرے۔ ایسا کسی کی طاقت نہیں ہے۔

➤ مَن ذَا الَّذِي يَشْفَعُ عِندَهُ إِلَّا بِإِذْنِهِ ◀

وہ سفارش بھی اسی کا کرے گا کہ جس کی آنکھوں میں، جس کے لیے سفارش کی کیا ہے؟ رمق موجود ہو۔ جس درجے میں موجود ہو، اس درجے میں کرے گا۔ غلط، یہاں، ہم نے یہاں اللہ تعالیٰ نے غلط سفارش سے منع کیا ہے، وہاں کیسے کریں گے؟ تو یہ نہ سمجھو کہ میرا میرے گناہ کوئی اٹھائے گا۔ ہاں اگر تم کسی گناہ کا سبب بنو گے، اللہ تعالیٰ بچائے۔ بعض لوگ تماشے لاتے ہیں، شادیوں میں، دیکھا ہے؟ وہ رنڈیاں وغیرہ، فنکار جو ہوتے ہیں وہ لاتے ہیں، فنکاریاں۔ یہ لڑکے جو ہجرے قسم کے ہوتے ہیں، کیا، ناچتے ہیں۔ تو اس کو لاتے ہیں، پھر اس کے سروں پر پیسے رکھتے ہیں۔ تو چونکہ جس آدمی نے، جس شخص نے شادی کے موقع پر یہ دربار لگایا ہے، وہ سب کے گناہ اس پہ ذمہ ہوں گے۔ لیکن اس کے گناہوں سے کم نہیں کیا جائے گا کیونکہ یہ خود کیا ہے؟ اس نے اس کے لیے بندوبست، ترتیب بنائی۔ ایک آدمی سینما بنایا اور اس میں وہ فلمیں چلا رہا ہے۔ تو ظاہر ہے کہ یہ تو فلم خود نہیں دیکھے گا، لیکن جتنے دیکھنے والے ہیں، کیونکہ یہ سبب بنا ہے، اس کو سببیت کا گناہ کیا ہو جائے گا؟ یہ گناہوں کا سبب بن گیا ہے، اس لیے اس کو گناہ ملے گا۔ اس طرح اگر کوئی آدمی نیک راستے کو اختیار کرتا ہے۔ مثلاً حضرت مولانا الیاس رحمۃ اللہ علیہ نے ایک راستہ کھول دیا۔ ہے جائز راستہ ہے۔ کہ اس لوگ نکلیں، یہ دراصل چلتی پھرتی خانقاہ تھی۔ یہ کیا تھی؟ چلتی پھرتی خانقاہ تھی۔ خانقاہ میں کیا ہوتا ہے؟ اللہ پاک پر یقین مضبوط ہو جائے، سرکار یہ ایک کام کرتا ہے۔ محمد رسول اللہ کے طریقوں پر لوگوں کو کیا، راہ پر ڈال دے۔ پھر ضروری ضروری علم سیکھیں۔ ذکر، اللہ کی یاد میں ڈوب جائے، علم و ذکر۔ اور پھر یہ سب کچھ، جناب پھر لوگوں کی ساتھ وہ معاملات ٹھیک کریں جب اللہ تعالیٰ سے تعلق ہو جائے، مضبوط ہو جائے، پھر کیا ہو جائے گا؟ لوگوں کی اجتماعی معاملات صاف ہو جائیں گے۔ معاملات ٹھیک کریں گے۔ اس کو کہتے ہیں اکرام مسلم۔ اکرام مسلم اور کیا چیز ہے؟ حسن سلوک، کہو کہ اللہ تعالیٰ مجھے بتایا اس کا نام بتاؤ، یہی حسن سلوک ہے۔ جو تمام دن آپ پڑھایا جاتا ہے۔ یہ پڑھائے جاتے ہیں۔ پھر اخلاص نیت ہے۔ یہ ساری چیزیں کس کے لیے کرو؟ اللہ تعالیٰ کے لیے، یہ احسان ہے۔ احسان کی کیفیت حاصل ہو۔ اب کیا کرو؟ اب اس کے ساتھ ساتھ یہ چیزوں کو پہنچاؤ۔

یہ تبلیغی فواہد سے ہٹ کر، کہو گے تبلیغی نہیں ہے۔ الحمدللہ میں نے جہاں بھی کوئی وقت لگایا ہے، اس لیے نہیں لگایا کہ میں کوئی ترتیب بناؤں، یا اپنے لیے کوئی چیز ڈھونڈوں، کوئی راستہ تلاش کروں۔ اس لیے لگایا ہے کہ میں اس کام کو سمجھوں اور کروں۔ تو الحمدللہ ہم نے چار ماہ لگائے ہیں، اس میں ہمیں سمجھاتے تھے۔ میں نے نچوڑ تمہارے لیے سامنے رکھا۔ تو یہ چلتی پھرتی کیا تھی؟ یہ خانقاہ ہے۔ اور دوسری بات ہے کہ ہم اس کو غلط استعمال کرتے ہیں، وہ تو ہماری غلطی ہے۔ اب اس خانقاہ میں آپ آئے ہیں۔ اگر کوئی اللہ کے لیے آیا ہے تو اس کو اللہ ملے گا، جو دنیا کے لیے آئے گا، نہ اللہ ملے گا نہ دنیا ملے گی۔ کیونکہ دنیا بھی نہیں ہے۔ کسی سیاسی پارٹی میں جاتے، ایم این اے تو بن جاتے۔ یہاں تو ایم این اے بھی نہیں بنو گے۔ خطا ہو گئے۔

⟪ ایمان بالغیب کی حقیقت ⟫

تو میں عرض کرتا ہوں کہ وہ جو کام شروع کیا تھا، جب تک جتنے لوگ علماء بن گئے، اس میں آپ بتاتا ہوں۔ مولانا الیاس رحمۃ اللہ علیہ، اس کی وجہ سے اور لوگوں نے جن لوگوں کو اٹھایا، انہوں نے بھی تو اٹھایا ہوگا۔ ہم نے تو چار پانچ آدمی تیار کیے ہوں گے۔ اس نے بھی تیار کیے ہوں گے۔ لیکن وہ ثواب سارا ثواب کس کو ملے گا؟ ان کو ملے گا، اچھی راہ، جب تک یہ ہوگا۔ اگر اس کے بعد لوگ گڑبڑ پیدا کریں گے تو گڑبڑ کا ذمہ دار وہ نہیں ہے، کیونکہ اس نے تو ٹھیک ٹھیک کام شروع کیا تھا۔ گڑبڑ تم کر رہے ہو۔ ورنہ ویسے کوئی آدمی کسی کا گناہ نہیں اٹھا سکتا۔ ہاں سببیت کی وجہ سے گناہ بھی اٹھا سکتا ہے، نیکی بھی کیا کر سکتا ہے؟ اس کو مل سکتا ہے۔

تو آج کا سبق کا خلاصہ یہ ہے کہ ہم ہوشیار رہیں۔ کہ اللہ دیکھ رہا ہے، اللہ تعالیٰ کے فرشتے دیکھ رہے ہیں، اللہ تعالیٰ کی بنائی ہوئی چیزیں گواہی دے رہے ہیں، وہ ٹیپ کر رہے ہیں ہماری، آسمانوں کی فضائیں ہماری باتوں کو ٹیپ کر رہی ہیں، ہمارے ہاتھوں کو، اپنے ہاتھ کچھ ہم پر کل دوائی گواہی دیں گے۔ اور اسی لیے ایمان بالغیب کا مطلب، یہ خلاصہ یہی ہے کہ آدمی غیب میں اللہ سے ڈرے۔ ایک تو یہ ہے کہ اللہ تم کو نہیں یہ دیکھ رہے ہیں، نہیں، چھپ کے میں بھی کیا؟ اللہ تعالیٰ سے کیا؟ ڈرے، اور اس کو ایمان ہو، جو غیب پر ایمان ہو کہ اللہ تعالیٰ جل جلالہ ہر عیب کی چیزوں کو، چھپی ہوئی چیزوں کو دیکھ رہے ہیں، مجھے دیکھ رہا ہے۔ تو اس پر بھی اس کا ایمان ہو۔

اسی لیے کہتے ہیں کہ وہ ایمان بھی معتبر نہیں ہے جو سامنے آ جائے۔ اللہ تعالیٰ فرماتے ہیں کہ آخرت ہے۔ جب آخرت سامنے آ جائے، پھر ایمان ہوگا؟ کیوں نہیں قبول ہوتا؟ کہ اللہ تعالیٰ کی بات کو بن دیکھے اس کو مانے۔ بعض لوگ کہتے ہیں کہ ہم اس کی عقلی بات بتائیں۔ جب عقل سے آپ کو ثابت کروں گا تو پھر آپ خدا کی بات نہیں مانتے، آپ اللہ کی، کیا؟ اپنی عقل کی بات مانتے ہیں۔ قبر کے وقت، نزع کے وقت کیوں ایمان قبول نہیں ہوتا؟ وہی انسان ہے، زندہ ہے، مرا نہیں ہے، لیکن قیامت کا منظر سامنے آ گیا۔ جب سامنے آ گیا تو غیب پر ایمان رہا نہیں۔ غیب پر نہیں ایمان رہا۔ کس پر رہا؟ نظروں پر رہا۔ تو نظروں پر کی ایمان قبول نہیں ہے۔ ایمان وہ قبول ہے جو اللہ تعالیٰ کے دیکھے بغیر، اللہ تعالیٰ کو مان لیا عقل کے ساتھ۔ اب اللہ تعالیٰ جو کہتا ہے، اس کے نتیجے سامنے آنے سے پہلے اس پر تمہارا ایمان ہو۔ نتیجہ آ جائے پھر کیا ایمان کرو گے؟ اسی لیے کوئی نہیں یہ کہہ سکتا کہ آمنتُ بالشمس۔ سورج ہے یا نہیں ہے؟ تمہارا ایمان ہے؟ اس کو کوئی نہیں کہتا کہ ہمارا ایمان ہے کہ سورج ہے۔ سب کوئی دیکھتا ہے۔

تو جو، اس لیے پیغمبر کی وہی خبر پر ایمان لانا جو اس کے نتائج سامنے نہ آئے ہوں، تم کہتے ہو کہ ٹھیک ہے۔ ہاں، لیکن ثبوت مانگو گے۔ ثابت ہے، یہ ثابت نہیں ہے۔ لیکن اللہ کا پیغمبر کو مان لیا کہ اللہ کا پیغمبر ہے۔ اب اس کی ہر بات کو ماننا کیا ہے؟ عقل پہ نہیں تولنا ہے۔ اللہ تعالیٰ کی حکمتوں کو عقل سے نہیں تولا جاتا۔ ہماری عقل کی مثال سونے کی ترازو ہے۔ سونے کا ترازو ہے۔ اس میں اگر پہاڑوں کو تولیں گے تو تول سکتے ہو؟ ایک سیر بھی، ایک سیر تولیں گے وہ بھی غلط، کیا ہو جائے گا؟ ٹوٹ جائے گا۔ ہماری عقل کا پیمانہ اس دنیا کے لیے اور اللہ تعالیٰ کی پہچاننے کے لیے ہے۔ اس پر ہم اللہ تعالیٰ کی حکمتوں کو، اللہ تعالیٰ جل جلالہ کے خزانوں کو نہیں تول سکتے۔ تو اسی لیے قرآن و سنت پر آنکھیں بند کر کے چلیں کہ جو میرے رب نے کہا ہے، لیکن آج کل دنیا الٹا ہے۔ قرآن کہتا ہے کہ فلاں قوم سے بندر لوگ، فلاں قوم بندر بن گئی۔ ہم کہتے ہیں یہ کیسے ہو گیا؟ بندر ہو گیا؟ حالانکہ ہم دیکھتے بھی ہیں۔ آج کل۔ یعنی دوسروں کے اشاروں پر ناچتے ہیں۔

ایک بار لطیفہ سناؤں، ہم اس میں تھے پشاور، اس میں تل میں۔ تل میں میں سبق پڑھ رہا تھا۔ کربوغہ کے اندر پانچویں تک تھا۔ ایک، دو، تین، چار، پانچ۔ اور سبق نہیں تھا۔ دوآبہ میں بھی نہیں تھا۔ تل میں اسکول تھا۔ اس میں ساتویں بھی تھا، چھٹی بھی تھا۔ تو وہاں میرے والد صاحب کام کر رہے تھے، میں بھی ان کے ساتھ رہتا تھا۔ تو راستے میں ہر بدھ کے دن وہاں ایک میلہ لگتا تھا۔ جیسے یہاں دوآبہ میں جمعرات کو لگتا ہے، وہاں بدھ کے دن لگتا تھا۔ شاید اب بھی لگتا ہو، لیکن جگہ تبدیل کیا ہے۔ تو پہلے تل کا شہر کم تھا۔ تو ہم اس ساتھ کھڑے ہوتے تھے، بچے تھے۔ تو اس نے نہیں وہ اس کے ساتھ ڈگڈگو ہوتا ہے، ڈگڈگو۔ اس کے ساتھ اور بھی وہ کھیل کرتے تھے۔ یاد ہے وہ جو ساتھ، وہ جو مداری ہوتا ہے، اس کے ساتھ ایک وہ ڈم ڈبہ ہوتا ہے، اس طرح وہ کرتے تھے۔ تو اس کے ساتھ ایک بندر تھی۔ اور چیزیں بھی تھیں، بکری بھی تھی، بکری اپنا کرتب دکھاتی تھی، ہر چیز اپنی کرتب دکھاتی تھی۔ اور ایک ساتھ بندر تھا۔ بندر کو کہا کہ منشی جی فلاں کام کرو، فلاں چیز لکھ دو۔ تو بندر اس ڈگڈگو پر بیٹھ جاتی تھی، اس نے وہ ڈگڈگو، اس پر بیٹھ جاتی تھی، ایک پاؤں دوسرے پاؤں پر رکھ کر کیا وہ، لکھنا شروع کر دیتی۔ کچھ بھی نہیں لکھتا، جانتا تو نہیں تھا۔ تو حکم مانتا تھا۔

پھر کہا کہ ناچنے والی ناچو۔ اب وہ بندر خود ایسا ناچتی تھی تو کھلاڑی تھی۔ فنکار تھی، فنکار۔ فنکار بن گئی۔ لوگ قریب ہو گئے۔ کہو کہ تھانیدار صاحب، تھانیدار صاحب اس کو ہٹا دو، اب یہ تھانیدار بن گیا۔ اس کو، اس کے ساتھ ڈنڈا ہاتھ میں تھا، وہ پڑا ہوتا تھا۔ ساتھ چیزیں ہوتی تھیں۔ تو اس کو اٹھا کر سارے ہٹ گئے۔ منشی جی سے کیا ہو گیا؟ رنڈی بن گئی۔ رنڈی سے کیا بن گیا؟ تھانیدار، کیا وہ ڈانسر تھی، ڈانسر سے کیا بنتی، بنی تھی؟ تھانیدار بن گئے۔ تھانیدار نے سب کو ہٹا دیا۔ پھر کہا کہ دیکھو ہم فقیر لوگ ہیں، کمزور لوگ ہیں۔ ان لوگوں سے کچھ چندہ ہمارے لیے کر لیں۔ اب یہ فقیر بن گئی۔ کچکول ساتھ تھی چھوٹی سی۔ یہ تھانیدار ہے۔ تو بندروں کا کام یہی ہوتا ہے۔ تو آج کل تو سارے تقریباً بندر ہیں۔ دوسروں کے اشاروں پر چلتے ہیں۔ اپنے کوئی ہے ہی نہیں کوئی چیز۔ وہ کہتے ہیں کسی کو پکڑو، وہ پکڑاتا ہے، کسی کو کہتے ہیں کہ اس کو چھوڑ دو، اس کو چھوڑتے ہیں۔ کہتے ہیں یہ قانون لاگو کرو، وہ قانون لاگو کرتے ہیں۔ یعنی بیک وقت کیا، کبھی کیا وہ بڑا وزیراعظم ہوتا ہے، کبھی دیکھتا ہے، چپڑاسیوں کا کام کرتا ہے۔

تو اگر اب اس کے جسم یعنی آدمی بندر بن جائے، اس میں کیا کیا وہ ہے؟ یہ تو اخلاقاً بندر ہے۔ اگر ظاہراً بھی بندر بن جائے اس میں کوئی وہ نہیں ہے۔ اللہ تعالیٰ مسخ اس کو وہ تبدیل کر سکتا ہے۔ ہم اس کو نہیں مانتے۔ بہت سے لوگ ایسے ہیں کہ وہ کہتے ہیں کہ بھئی اس کو ترتیب بتائیں۔ اب اگر ہم کہیں وہ کیا ہے وہ، یورپ والے کہیں، بھئی یہ بندروں کا کام ہوتا ہے۔ یورپ والے کہیں کہ انسان، انسان بندر سے بنا ہے۔ انسان ہے، بندر سے کیا بنا ہے؟ بندر سے انسان بنا ہے، اس کو ہم مانتے ہیں۔ کیونکہ کس نے کہا ہے؟ ڈارون نے کہا ہے۔ یورپ نے کہا ہے، اس لیے اس کو مانتے ہیں۔ اور پیغمبر کہتا ہے کہ انسان کی بدعملی، بد اعمالی کی وجہ سے وہ بندر بن گئے، ہم نہیں مانتے یہ۔ تو ہمارا کس پر ایمان ہے؟ ڈارون پر ایمان ہے، آپ کو پتہ نہیں ہے آپ کو؟

اس طرح بہت سی چیزیں ایسی ہیں۔ لاٹھی ہے۔ اگر ہم کہتے ہیں کہ بھئی یہ لاٹھی کے اندر اگر کوئی چیز ڈالی جائے اور پھر اس کے اندر سماب ڈالا جائے، فلاں چیز ڈالی جائے، پھر اس کو ایسا کیا جائے تو پھر اس سے لاٹھی، اس سے سانپ بنتا ہے۔ پھر اس کے، اگر پھر یہ کیمیکل ڈالا جائے، پھر یہ کیمیکل ڈالا جائے، یہ پھر لاٹھی بن جاتی ہے، سارے مانتے ہیں۔ لیکن موسیٰ علیہ السلام کی لاٹھی سانپ بن گئی، پھر جب ہاتھ میں پکڑا پھر کیا ہو گئی؟ لاٹھی بن گئی۔ اس کے لیے ہماری کیا ہے؟ یہ اس کو ہم نہیں مانتے۔ وجہ یہ ہے کہ ہم خدا پرست نہیں ہیں، ہم نے خدا کی طاقت کو نہیں دیکھا ہے، ہم نے اللہ رب العالمین جل جلالہ سے بہت دور ہیں۔ اس لیے ہم اس کو پہچانتے نہیں ہیں۔ اللہ تعالیٰ آپ کے قریب ہیں۔ اگر آپ کو اللہ تعالیٰ کی پہچان ہو جائے تو اللہ تعالیٰ کی کوئی چیز پر تمہارا اعتراض نہیں آئے گا۔ کسی حکم پر آپ کو شک نہیں ہوگا۔ کہو گے ٹھیک ٹھاک ہے۔

اللہ تعالیٰ ہمیں اللہ تعالیٰ اور اس کے رسول پر ایسا ایمان نصیب فرمائے کہ بنا کہ بند کر کے پیچھے چلیں اور اس پوری دنیا، کائنات کو ہم یہ سمجھیں کہ یہ کائنات ہماری تمام باتوں کو ٹیپ کرتی ہے۔ خواہ ہمارے اپنے ہاتھ کیوں نہ ہوں، اب کل قیامت کے دن پیشی ہوگی۔ اگر آپ اس طرح چلیں گے تو انشاءاللہ ہماری زندگی محفوظ ہو جائے گی۔

◆ اہم نکات ◆
✧    ➤ ہر عمل کا ریکارڈ: ◀ انسان کا ہر قول و فعل، چاہے وہ کتنا ہی معمولی کیوں نہ ہو، اللہ تعالیٰ کے حکم سے فرشتوں، زمین اور خود انسان کے اعضاء کے ذریعے ریکارڈ کیا جا رہا ہے۔
 ✧   ➤ یومِ قیامت کی گواہیاں: ◀ قیامت کے دن انسان کا نامہ اعمال اس کے سامنے کھول دیا جائے گا اور اسے پڑھنے کا حکم دیا جائے گا۔ اس کے اپنے ہاتھ، پاؤں، آنکھیں اور زمین اس کے خلاف گواہی دیں گے۔
✧    ➤ ذاتی ذمہ داری: ◀ ہر شخص اپنے اعمال کا خود ذمہ دار ہے۔ ہدایت کا راستہ اپنانے کا فائدہ اسی کو ہے اور گمراہی کا نقصان بھی اسی کو اٹھانا پڑے گا۔ کوئی دوسرا اس کا بوجھ نہیں اٹھائے گا۔
 ✧   ➤ ایمان بالغیب کی اہمیت: ◀ حقیقی ایمان یہ ہے کہ اللہ تعالیٰ کو دیکھے بغیر اس کی موجودگی، اس کی قدرت اور اس کے احکامات پر یقین رکھا جائے۔ جو چیزیں مشاہدے میں آ جائیں، ان پر ایمان لانا معتبر نہیں۔
✧    ➤ اللہ کی قدرت پر یقین: ◀ اللہ تعالیٰ ہر چیز پر قادر ہے۔ وہ انسان کو اس کی بد اعمالیوں کی وجہ سے مسخ کر سکتا ہے، جیسا کہ پچھلی قوموں کے ساتھ ہوا۔ ہمیں سائنسدانوں اور مغربی نظریات سے زیادہ اللہ اور اس کے رسول ﷺ کی بات پر یقین رکھنا چاہیے۔
 ✧   ➤ مسلسل نگرانی کا احساس: ◀ ایک مسلمان کو ہر لمحہ یہ احساس ہونا چاہیے کہ وہ اللہ کی نگرانی میں ہے اور اس کا کوئی عمل پوشیدہ نہیں۔ یہ احساس اسے گناہوں سے بچاتا ہے اور نیکی کی طرف راغب کرتا ہے۔

◆ خلاصہ ◆
اس بیان کا مرکزی خیال آخرت کی جوابدہی اور ہر عمل کے ریکارڈ ہونے کا تصور ہے۔ انسان اس دنیا میں یہ سمجھ کر زندگی گزارتا ہے کہ اس سے کوئی پوچھنے والا نہیں، حالانکہ کائنات کا ذرہ ذرہ اس کے اعمال کو ریکارڈ کر رہا ہے۔ قیامت کے دن جب انسان اپنے گناہوں کا انکار کرے گا تو اس کا نامہ اعمال، اس کے اپنے اعضاء، زمین اور فرشتے اس کے خلاف گواہی دیں گے۔ ہر شخص اپنے کیے کا خود ذمہ دار ہو گا، ہدایت کا اجر بھی اسی کو ملے گا اور گمراہی کا وبال بھی اسی پر ہو گا۔ اصل ایمان، ایمان بالغیب ہے یعنی اللہ تعالیٰ کو دیکھے بغیر اس کی ہر بات کو تسلیم کرنا۔ جب حقیقت آنکھوں کے سامنے آ جائے تو اس وقت کا ایمان قبول نہیں۔ لہٰذا، ایک مسلمان کو چاہیے کہ وہ ہر لمحہ اللہ کو حاضر و ناظر جان کر زندگی گزارے، کیونکہ اسی احساس میں دنیا اور آخرت کی کامیابی پوشیدہ ہے۔