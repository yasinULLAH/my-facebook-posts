اقتباس از

موضوع: آخری زمانے میں حالات کی نزاکت۔۔۔ عمومی مصائب میں کرنے کا کام (بہت اہم نکات پر مشتمل بیان )
🎙 اردو بیان :    
 حضرت مفتی نور الودود صاحب  دامت برکاتھم العالیہ

بمقام: 
مرکز دارالایمان والتقوی کربوغہ شریف



عنوان: فتنوں کے دور میں مومن کا طرزِ عمل

◀ بِسْمِ اللّٰهِ الرَّحْمٰنِ الرَّحِيْمِ ▶

◀ لَا إِكْرَاهَ فِي الدِّينِ ۖ قَد تَّبَيَّنَ الرُّشْدُ مِنَ الْغَيِّ ۚ فَمَن يَكْفُرْ بِالطَّاغُوتِ وَيُؤْمِن بِاللَّهِ فَقَدِ اسْتَمْسَكَ بِالْعُرْوَةِ الْوُثْقَىٰ لَا انفِصَامَ لَهَا ۗ وَاللَّهُ سَمِيعٌ عَلِيمٌ ▶

صدق اللہ العظیم۔

درود شریف پڑھیے۔

⟪ قیامت کی نشانیاں اور بدلتے حالات ⟫
قیامت جتنا قریب ہوتا ہے، قیامت کے قریب ہونے کے زمانے میں حالات معمول سے نکل جائیں گے۔ حالات بگڑ جائیں گے۔ ہر دن اپنے ساتھ ایک نئی مصیبت اور ایک نیا فتنہ لے کر طلوع ہوگا۔ سرکشی عام ہو جائے گی اور جو لوگ اللہ نے ان کو کچھ طاقت دیا ہے، مال و دولت دیا ہے یا کوئی عہدہ دیا ہے، وہ اپنے اس مال و دولت، طاقت اور عہدے کے نشے میں گو کہ نئی خدائی قائم کریں گے۔ خدا کے ساتھ مقابلے پر آ جائیں گے۔

⟪ قارون اور فرعون کی سوچ اور جدید دور کی سرکشی ⟫
قارون اور فرعون کا زبان بولنا شروع ہو جائے گا۔ جیسے قارون یہ کہتے تھے ◀ اِنَّمَاۤ اُوۡتِيۡتُهٗ عَلٰى عِلۡمٍ عِنۡدِىۡ‏ ▶ ۔ یہ سب کچھ مجھے اپنے ہنر کی بنیاد پر ملا ہے۔ یہ میرا اپنا علم ہے۔ میرا کمال ہے، میری کمائی ہے، اس میں خدا کا کیا اختیار ہے؟ یہ میں جیسا لگانا چاہتا ہوں، میری مرضی ہے۔ میرا مال، میری مرضی۔

اور فرعون کو جب اپنی طاقت کا نشہ چڑھ گیا اور اس نے برملا ◀ اَنَا رَبُّكُمُ الۡاَعۡلَى ▶ کا دعویٰ کیا کہ تمہارا رب میں ہوں۔ تمہیں رزق میں دیتا ہوں۔ تمہاری جو ضروریات ہیں وہ میں پورا کرتا ہوں۔ بات بھی میری مانی جائے گی، میں جو کہتا ہوں، حکم میرا چلے گا، فیصلہ میرا ہوگا۔ اسی کو خدائی کا دعویٰ کہتے ہیں۔

تو آخری زمانے میں بھی جن لوگوں کو کچھ ملا ہے، کوئی بھی اختیار ہے، وہ خدا کے ساتھ خدائی میں اپنے آپ کو شریک سمجھے گا۔ جس کو جو اقتدار ملا ہے، جو اختیار ملا ہے، اس کو غلط استعمال کرے گا۔ حتیٰ کہ ایک چاردیواری کے اندر اگر شوہر کو بیوی پر کوئی اقتدار حاصل ہے، وہ اس کو بھی غلط استعمال کرے گا۔ باپ کو اگر چھوٹے اولاد پر تھوڑا اختیار ہے، وہ اس کو غلط استعمال کرے گا۔ استاد اور مدرسے کا منتظم کو اگر کچھ اختیار ملا ہے، وہ اس میں وہ دھاندلی کرے گا۔ جو بادشاہ ہے وہ تو ویسے بھی اپنے آپ کو بادشاہ سمجھتے ہیں۔ تو ہر کوئی خدا بن کر بیٹھ جائے گا۔

اور جو بالکل کمزور ہے، ان کے پاس کچھ بھی نہیں ہے، وہ اپنی بزدلی کی وجہ سے اپنے خدا کو بھلا دیں گے۔ وہ بھی ان خداؤں کے پجاری بن جائیں گے۔ طاقت کی پوجا کریں گے۔ جو اس سے زیادہ دولت مند ہے، اسی کے سامنے ڈھیر ہو جاتا ہے۔ بادشاہوں کی غلامی کرتا ہے۔ جس خدا نے اس کو پیدا کیا، اسی کو بھول جاتا ہے۔

⟪ اللہ کی قدرت کے مظاہر اور انسانی بے بسی ⟫
اب جب حالت اس حد تک پہنچ جائے تو زمانے میں بھی ایک بھونچال آ جاتی ہے۔ اللہ تعالیٰ کی طرف سے تکوینی نظام، کائنات کا نظام بھی پھر غیر معمولی طور پر اللہ تعالیٰ کی قدرت کا اظہار ہو جاتا ہے۔ ویسے تو اللہ تعالیٰ کی قدرت کے مظاہر ہر لمحہ عقلمند انسان دیکھتا ہے، محسوس کرتا ہے۔ کوئی بھی لمحہ ایسے نہیں گزرتا جس میں اللہ تعالیٰ کی قدرت کا اظہار نہیں ہوتا۔ روزانہ مشرق کی طرف سے اتنی بڑی جسامت کا سورج طلوع ہوتا ہے اور شام کے وقت غروب ہوتا ہے۔ جتنے بھی طاقتور ہیں، کوئی یہ دعویٰ نہیں کر سکتا کہ سورج کے طلوع اور غروب کے ہم مالک ہیں۔ ابراہیم علیہ الصلوٰۃ والسلام نے نمرود کو یہی بات سمجھایا تھا کہ تم کیسے خدائی کا دعویٰ کرتے ہو؟ یہ شب و روز تو تمہارے اختیار کے بغیر چلتے رہتے ہیں۔

یہی مطلب تھا ابراہیم علیہ السلام کا کہ میرا رب سورج طلوع کرتا ہے اور دن رات بدلتے ہیں، کبھی گرمی ہوتی ہے، کبھی سردی ہوتی ہے۔ یہ دن رات کا تبدیل ہونا، یہ کائنات کے جتنے گھڑیاں گزرتی ہیں، یہ سب اللہ تعالیٰ کی قدرت پر دلیل ہے۔

لیکن جب سب کچھ آپے سے باہر ہو جاتا ہے اور ہر چیز اعتدال سے نکل جاتا ہے، تمام لوگوں کا عقل خراب ہو جاتا ہے۔ جو دولت مند ہے ان کا بھی عقل خراب ہو جاتا ہے دولت کے نشے کی وجہ سے۔ جو کمزور ہے ان کا بھی عقل خراب ہو جاتا ہے بزدلی کی وجہ سے۔ ہمت اس میں ختم ہو جاتا ہے۔ تو اللہ تعالیٰ کی کائنات بھی غیر معمولی طور پر قدرت کا مظاہرہ کرتی ہے۔ اللہ تعالیٰ کے پاس تو قدرت کے خزانے ہیں، تھوڑی سی کسی چیز میں اپنی حد سے یا اضافہ کر دے یا کمی کر دے تو پوری کائنات متاثر ہو جاتی ہے۔

یہ زلزلہ جو زمین میں آتا ہے اور پورا زمین ہل جاتا ہے، پہاڑ ہل جاتے ہیں، بڑے بڑے مضبوط قسم کے ٹاور، عمارات گر جاتے ہیں، ہل جاتے ہیں۔ اس میں زیادہ کچھ دیر اللہ کو نہیں لگتا۔ تھوڑا سا حرکت زیادہ کر دیتا ہے۔ سب سے جو تیز ترین زلزلہ سائنس کی تاریخ میں آیا ہے، 1960 میں 9.5 درجے کا زلزلہ آیا تھا، جس میں لاکھوں لوگ ہلاک ہو گئے تھے اور سائنس کہتا ہے کہ انسانی نظام دس درجے تک زلزلہ کا برداشت نہیں کر سکتا۔ اگر زلزلہ دس درجے تک پہنچ جائے تو پورا انسانی نظام درہم برہم ہو جائے گا، کچھ بھی باقی نہیں رہے گا۔ گھر برباد ہو جائیں گے، لوگ مر جائیں گے۔

اور اللہ تعالیٰ کی طرف سے پانی کا بہاؤ زیادہ ہو جاتا ہے، یہی پانی ہوتا ہے، کچھ بادلوں میں ہوتا ہے، کچھ زمین کے اندر ہوتا ہے، دریا میں ہوتا ہے، ندیوں میں ہوتا ہے۔ لیکن جب اللہ تعالیٰ غیر معمولی مظاہرہ کرتے ہیں اپنی قدرت کا، تھوڑا سا پانی کا بہاؤ زیادہ ہو جاتا ہے، اوپر آ جاتا ہے، سیلاب کی صورت اختیار کرتا ہے، لوگ ہلاک ہو جاتے ہیں۔ سائنسی تاریخ میں سب سے بڑا سیلاب بھی 1931 میں چائنا میں آیا تھا، چائنا فلوڈ کے نام سے، جس میں 20 سے لے کر 40 کروڑ تک لاکھ تک لوگ ہلاک ہو گئے تھے۔ 20-30 لاکھ لوگ ہلاک ہو گئے تھے پانی کی وہ اپنی سطح اونچا ہونے کی وجہ سے، سیلاب آنے کی وجہ سے۔

⟪ آزمائشیں اور مصیبتیں: اسباب اور حکمت ⟫
یہ اس لیے ضروری ہوتا ہے کہ اللہ تعالیٰ نے یہ دنیا انسان کو بنائی ہے اور ہدایت دے کر اپنی بندگی کی خاطر۔ جب انسان گمراہ ہو جاتا ہے، انسان کا عقل خراب ہو جاتا ہے اور چونکہ آخری زمانے میں شیطانی قوتیں اپنے زوروں پر ہوں گی، باطل قوتیں انتہا تک پہنچ جائے گی۔ عام لوگوں کے لیے پھر اللہ تعالیٰ کی قدرت ان کی نظر سے اوجھل ہو جائے گا۔ وہ سب کچھ یہ دھرتی کا کیا سمجھیں گے؟ کرتا دھرتا سمجھیں گے کہ یہ سب کچھ تو زمانہ کرتا ہے، سائنس کرتا ہے، ٹیکنالوجی کا دور ہوگا۔ اللہ تعالیٰ پھر سائنس اور ٹیکنالوجی کے تمام منصوبوں اور فلسفوں کو ایک لمحے میں درہم برہم کرے گا۔ وہ بڑے بڑے نقشے بناتے ہیں اور ہر چیز کو اپنے عقل کے میزان پر تولیں گے۔ بہت زبردست نقشے بھی بناتے ہیں۔ آج کل زمانہ جس ترقی کی انتہا پر ہے، ہر چیز کو باریک تولتا ہے۔ روشنی کو تولتا ہے، حرارت کو تولتا ہے، زمین کی حرکت کو تولتا ہے، پہلے سے وہ منصوبے بناتے ہیں، کہیں پر زلزلہ آئے گا، کہیں پر بارش ہوگی، سیلاب کی لیے یہ کرو، وہ کرو۔ اللہ تعالیٰ سب کچھ دیکھتا ہے اور اللہ تعالیٰ کی قدرت میں ہے۔ تھوڑا سا ان کے منصوبوں کے علاوہ وہ اس سے زیادہ ہو جاتا ہے۔ اگر انہوں نے منصوبہ بنایا ہے 6.2 زلزلہ کا تو اللہ تعالیٰ دو ڈگری اور بڑھاتا ہے، 6.4 زلزلہ آتا ہے۔ ان کے سارے منصوبے خاک میں مل جاتے ہیں۔

خدا نہ کرے 10 ڈگری کا زلزلہ آ جائے اور اللہ تعالیٰ کو کوئی فکر بھی نہیں ہوتی۔ اللہ تعالیٰ ان چیزوں کے انجام سے ڈرتا نہیں ہے، ◀ وَلَا يَخَافُ عُقْبَاهَا ▶۔ ایک آدمی ہلاک ہو گیا یا ایک کروڑ ہلاک ہو گئے۔ ہمارے ہاں تو اس کی فرق پڑتی ہے۔ تھوڑا سا وہ وبائی شکل اختیار کر جائے مصیبت تو ہر کوئی جتنا بھی وہ اس کا حوصلہ ہوتا ہے، ایک میت کو دیکھتا ہے تو اس کا حوصلہ ہوتا ہے، دو کو دیکھتا ہے پھر بھی حوصلہ میں ہوتا ہے، لیکن اگر 100 تک پہنچ جائے تو حوصلہ مند آدمی بھی حوصلہ ہار جاتا ہے۔ ڈر جاتا ہے بالآخر کہ اب ہمارے اوپر نہ آ جائے، یہ تو بات آگے بڑھتی جا رہی ہے۔ اللہ تعالیٰ ہم کو اپنی قدرت دکھاتا ہے تاکہ ہمارا عقل ٹھکانے آ جائے۔ ◀ وَلَنُذِيقَنَّهُمْ مِنَ الْعَذَابِ الْأَدْنَى دُونَ الْعَذَابِ الْأَكْبَرِ لَعَلَّهُمْ يَرْجِعُونَ ▶۔ ہم لوگوں کو بعض اوقات اس لیے عذاب کا ذائقہ چکھاتے ہیں تاکہ ان کا عقل ٹھکانے لگ جائے۔ دماغ ان کا خراب ہو گیا ہے، گمراہ ہو گئے ہیں، اللہ کو بھول گئے ہیں۔ ◀ وَلَا تَكُونُوا كَالَّذِينَ نَسُوا اللَّهَ فَأَنْسَاهُمْ أَنْفُسَهُمْ ▶۔ پھر اللہ کو بھی آپ کا وہ نہیں رہے گا کہ کیسے ہلاک ہو گئے۔ پانی کے اندر ڈوب گئے، ہواؤں سے مر گئے، چھت کے نیچے دب گئے، جیسے بھی آپ پر مصیبت آ جائے، اللہ تعالیٰ بھی پھر آپ کا اتنا خیال نہیں رکھے گا۔ جب تم اللہ کو بھول جاؤ گے۔

اور یہ واقعات صرف ہمارے ساتھ نہیں ہیں کہ اس زمانے میں ہوتے ہیں۔ یہ میں نے سائنسی تاریخ کا حوالہ اس لیے دیا کہ ہمارے قرآنی تاریخ میں اس سے بھی بڑھ کر زلزلے آئے ہیں۔ یہ تو سائنس کی تاریخ میں 1960 کے زلزلہ کا میں نے آپ کو حوالہ دیا۔ یا سائنسی تاریخ کے بڑے سیلاب کا میں نے حوالہ دیا۔ قرآن میں تو اس سے بڑھ کر کیا ہے؟ سیلاب اور زلزلہ کا ذکر ہے۔ حضرت نوح علیہ الصلوٰۃ والسلام کی قوم پر جب سیلاب آیا اور نیچے سے پانی ابلنا شروع ہو گیا، اوپر سے بارش برسنا شروع ہو گیا، پوری قوم کو اللہ تعالیٰ نے غرق کر دیا۔ نوح علیہ السلام کا بیٹا یہ کہتا تھا میں کسی پہاڑ کی چوٹی پر چڑھ کر اپنے آپ کو بچاؤں گا۔ اللہ رب العالمین فرماتے ہیں ◀ لَا عَاصِمَ الْيَوْمَ مِنْ أَمْرِ اللَّهِ ▶۔ اللہ کے عذاب سے اس دن پھر بچانے والا کوئی نہیں ہوگا۔ آسمان تک پہنچ جائیں گے، پھر بھی اللہ تعالیٰ آپ کو دبائے گا۔ اللہ تعالیٰ کے عذاب سے کوئی بچنے والا نہیں ہے۔

حضرت شعیب علیہ الصلوٰۃ والسلام کی قوم پر اللہ تعالیٰ نے زلزلہ کا عذاب لایا۔ ◀ فَأَخَذَتْهُمُ الرَّجْفَةُ فَأَصْبَحُوا فِي دَارِهِمْ جَاثِمِينَ ▶۔ زمین ہل گئی، سارے لوگ اوندھے منہ اسی طرح اپنے گھروں کے اندر ہلاک ہو گئے۔ اور قوم عاد کو اللہ جل جلالہ نے آسمانی بجلی اور تندر کی وجہ سے ہلاک کیا۔ ◀ فَأَخَذَتْهُمُ الصَّاعِقَةُ ▶۔ ان لوگوں کو صاعقہ نے گھیر لیا۔ ◀ فَمِنْهُمْ مَنْ أَخَذَتْهُمُ الصَّيْحَةُ وَمِنْهُمْ مَنْ خَسَفْنَا بِهِ الْأَرْضَ وَمِنْهُمْ مَنْ أَغْرَقْنَا ▶۔ کسی کو ہم نے خشک زمین میں دھنسا دیا۔ اور کسی کو ہم نے پانی کے اندر ڈبو دیا۔ کسی پر اللہ تعالیٰ نے تیز ہوا کو مسلط کیا۔ ◀ وَأَمَّا عَادٌ فَأُهْلِكُوا بِرِيحٍ صَرْصَرٍ عَاتِيَةٍ سَخَّرَهَا عَلَيْهِمْ سَبْعَ لَيَالٍ وَثَمَانِيَةَ أَيَّامٍ حُسُومًا فَتَرَى الْقَوْمَ فِيهَا صَرْعَىٰ كَأَنَّهُمْ أَعْجَازُ نَخْلٍ خَاوِيَةٍ ▶۔ کھجور کے تنوں کی طرح اسی طرح پڑے ہوئے تھے، اللہ تعالیٰ کا عذاب آ گیا۔

اللہ جل جلالہ ایسے حالات میں جب انسانیت بندگی چھوڑ کر خدائی کے مقام پر آ جاتی ہے تو پھر اللہ تعالیٰ کا گرفت بھی آ جاتا ہے۔ قارون نے جب خدائی کا وہ کیا، اس پر آ گیا کہ میرا اختیار ہے، اللہ تعالیٰ نے اس کو پکڑ لیا۔ فرعون نے جب خدائی کا دعویٰ کیا، اللہ تعالیٰ نے فرعون کو پکڑ لیا۔ یہ سنت اللہ تعالیٰ کا ہر کسی کے ساتھ ہے۔ یہ صرف ہمارے ساتھ خاص نہیں ہے۔ پہلے زمانوں میں بھی ہوا ہے اور اس زمانے میں بھی ہوتا رہے گا۔

⟪ فتنوں کے دور میں ہمارا طرزِ عمل ⟫
اس طرح کے حالات آ جائیں کہ اللہ تعالیٰ کی طرف سے غیر معمولی یعنی مصائب آ جاتے ہیں، کبھی سیلاب کی صورت میں، کبھی زلزلہ کی صورت میں، کبھی طوفان کی صورت میں، کہیں قحط سالی کی صورت میں لوگوں کو کھانے کے لیے کچھ نہیں ملتا، کبھی بیماریوں کی صورت میں پوری قوم پر کوئی وبا مسلط ہو جائے، لوگوں کو دوا کے لیے کچھ نہیں ملتا، کبھی لڑائی جھگڑوں کی صورت میں آپس میں لوگ لڑتے ہیں، ایک دوسرے کو قتل کرتے ہیں، یہ بھی اللہ تعالیٰ کی طرف سے ایک عذاب ہوتی ہے۔ آپ اس کو فتنہ کہہ دیں، مصیبت کہہ دیں، متعین طور پر کسی کے لیے یہ ٹھیک نہیں ہے کہ کسی مصیبت کو عذاب کا نام دے دیں۔ لیکن اللہ تعالیٰ کی طرف سے جو ہوتا ہے، نام آپ جو بھی دے دیں، لیکن اس میں ہمارے کرتوت سبب بن جاتے ہیں۔ ◀ وَمَا أَصَابَكُمْ مِنْ مُصِيبَةٍ فَبِمَا كَسَبَتْ أَيْدِيكُمْ ▶۔ تمہیں جو کچھ بھی مصیبت پہنچتی ہے، اس میں تمہارا اپنا ہاتھ ہوتا ہے۔

اور اللہ تعالیٰ تو چونکہ انسان کے لیے اس دنیا کو اللہ نے ایک درسگاہ بنایا ہے۔ اندازے کے مطابق، جتنا انسان بگڑتا ہے اتنا اللہ تعالیٰ سزا کا حجم رکھتا ہے۔ چھوٹے بچے کو آدمی اگر تنبیہ کرتا ہے تو تیز آواز سے بات کر دیتا ہے یا ایک تھپڑ رسید کرتا ہے۔ جب بڑا ہو جائے تو پھر اس کو ڈنڈے سے مارتا ہے۔ اس سے بھی بڑا سرکش ہو جائے تو پھر کوڑے لگاتے ہیں اور اس سے بھی بڑا سرکش ہو جائے سزا بھی بڑھتی جاتی ہے، کسی کو پھانسی بھی ہو جاتی ہے، عمر بھر قید بھی ہو جاتی ہے۔ تو یہ تو ہمارا بھی کیا ہے؟ توازن ہے کہ جتنا جرم ہوتا ہے اسی کے مطابق سزا ہوتی ہے۔ اب جب پورا انسانیت خدائی کا دعویٰ کر جائے، جس طرح آج کا ماحول بنا ہوا ہے۔ خدائی کا مطلب یہ نہیں ہے کہ وہ فرعون کی طرح بڑا بادشاہ ہو۔ جو آپ کے پاس ہے اس میں آپ خدا ہیں۔ یعنی اپنے کے علاوہ اور کسی کی نہیں مانتے، خدا کی نہیں مانتے، اپنے خواہشات کی مانتے ہیں۔ اللہ تعالیٰ تو ایسے لوگوں کو بھی کہتے ہیں کہ وہ اپنے خواہشات کو خدا بناتے ہیں۔ ◀ أَرَأَيْتَ مَنِ اتَّخَذَ إِلَٰهَهُ هَوَاهُ ▶۔ بعض ایسے بھی لوگ ہیں جو خواہشات کو خدا بناتے ہیں۔ یعنی خدا کے صریح احکام کے مقابلے میں وہ اپنے خواہشات کے پیچھے پڑ جاتے ہیں۔ اور اپنے آپ کو کمزور نہیں سمجھتے۔ ایک تو خواہش کے پیچھے لگنے والا گناہ گار ہوتا ہے، وہ سمجھتا ہے کہ میں نے غلطی کیا، پھر نادم بھی ہوتا ہے، لیکن اپنی خواہشات سے کیا ہوتا ہے، مجبور ہوتا ہے۔ ایک آدمی اپنی خواہشات کو تاویل کرتا ہے، غلطی بھی کرتا ہے اور پھر کہتا ہے یہ میرا حق ہے۔ میرا جسم، میری مرضی۔ اب یہ کیا ہے؟ یہ گناہ نہیں ہے، یہ خدائی ہے۔ کہ آپ گناہ بھی کریں اور گناہ کے اوپر پھر اس کے لیے دلیل بھی دے دیں، تاویل بھی کریں۔ گناہ کو تو خدا معاف کرتا ہے، خدائی کو تو اللہ تعالیٰ معاف نہیں کرتا۔ ◀ إِنَّ اللَّهَ لَا يَغْفِرُ أَنْ يُشْرَكَ بِهِ ▶۔ اللہ تعالیٰ اپنے آپ کے ساتھ شرک کو معاف نہیں کرتا کہ کوئی اللہ تعالیٰ کے مقابلے میں آ جائے کہ ہمارا نظام ٹھیک ہے۔ سودی نظام اس وقت دنیا کی معیشت کے لیے ضروری ہے۔ لہٰذا یہ سود کی حرمت جو 1500 سال پہلے نازل ہو گئی تھی، وہ اس زمانے کی باتیں تھیں۔ آج کا زمانہ بڑا ترقی کر گیا۔ اور یہ عورت کو گھر میں رکھ کر اس کو پردہ کرنا، یہ فرسودہ نظام کی باتیں ہیں، یہ تو لوگ جانتے ہی نہیں تھے، نہ سمجھتے، انسان میں انہوں نے فرق کیا کہ عورت کو ایک طرح کا انسان سمجھا اور مرد کو دوسری طرح کا انسان سمجھا، دونوں انسان ہیں۔ مرد کو اگر اجازت ہے کہ بغیر برقعے کے باہر بازار میں گھومتا پھرتا ہے، تو عورت بھی انسان ہے، اس کو بھی چاہیے کہ رات کے وقت دیر سے گھر میں آتی ہے، بغیر پردے کے گھومتی ہے، نامحرم کے ساتھ تعلقات بناتی ہے۔ یہ فکر ہمارے اس چاردیواری کے اندر تو نہیں ہے اس لیے ہمیں عجیب لگتا ہے۔ لیکن باہر دنیا میں یہ ساری چیزیں ہوتی ہیں۔ اللہ تعالیٰ تو پوری دنیا کو دیکھتا ہے۔ اور اللہ تعالیٰ تو قوموں کے بارے میں اکثریت پر فیصلے کرتے ہیں۔ اکثر لوگ کس حالت میں ہیں؟ تو آپ خود اندازہ لگائیں، آج کل اکثر دنیا کیا ہے؟ خدائی کے مقام پر آئی ہے۔ اللہ تعالیٰ کے نظام سے کیا کرتی ہے؟ ٹکرانے کے مقابلے میں آتی ہے، اللہ تعالیٰ کے ساتھ مقابلہ کرنے کی پوزیشن میں ہے۔ بڑے بڑے نظام، بڑے بڑے ملک، ایک دو نہیں، ایک تو انفرادی طور پر کوئی گناہ ہوتا ہے، قومی طور پر، ملکی طور پر، ریاستیں اللہ تعالیٰ کے نظام کے مقابلے میں کیا کرتی ہیں؟ نظام بناتی ہیں۔ مسلم ممالک میں ہوتا ہے۔ اللہ کے نظام کے مقابلے میں اسلامی ممالک میں نظام بنتے ہیں کہ نہیں بنتے؟ تو یہ اگر خدائی نہیں ہے تو خدائی کا اور کیا تعریف ہے؟ پہلے زمانے کے بت پرست بھی تو ہم سے اچھے تھے۔ یہ کہتے تھے کہ ہم ان بتوں کے لیے واسطے کے طور پر استعمال کرتے ہیں۔ ◀ مَا نَعْبُدُهُمْ إِلَّا لِيُقَرِّبُونَا إِلَى اللَّهِ زُلْفَى ▶۔ خدا کو تو پھر بھی مانتے تھے۔ ہم تو خدا کو بھی نہیں مانتے۔ تو ہمارا تو اور جرم بڑا ہے۔ اس لیے اللہ تعالیٰ کے فیصلے اسی طرح ہوں گے۔

⬅ ۱. اپنے ایمان کی فکر ➡
ہمیں کیا کرنا چاہیے؟ ہم کبھی کبھار اس طرح کے واقعات میں غیر ضروری چیزوں میں پڑ جاتے ہیں اور اللہ تعالیٰ کی طرف سے اتنی بڑی بندوبست ہونے کے باوجود ہم ان چیزوں سے سبق حاصل نہیں کرتے۔ ہم ایسی چیزوں میں پڑ جاتے ہیں، غیر ضروری بحثوں میں کہ اب یہ مسلمانوں پر کیوں آ گیا، اسرائیل پر کیوں نہیں آتا؟ یہ خدا کی خدائی ہے، خدا کے کاموں میں ہمیں پڑھنے کی بالکل اجازت نہیں ہے۔ ◀ لَا يُسْأَلُ عَمَّا يَفْعَلُ ▶۔ اللہ سے نہیں پوچھا جاتا۔ وہ خبیر ہے، علیم ہے، حکیم ہے۔ ہمیں اس کے سامنے ہم اللہ جہاں پر عذاب لاتا ہے ہم یہ عقیدہ رکھیں گے کہ اللہ ٹھیک کرتا ہے۔ اللہ کسی بھی جگہ غلط نہیں کرتا۔ اللہ سے تو غلطی نہیں ہوتی۔ ہم اللہ کی طرف غلطی کی نسبت تو نہیں کر سکیں گے۔ اللہ کا کام اللہ کے ذمے چھوڑ دیں، ◀ لَا يُسْأَلُ عَمَّا يَفْعَلُ ▶۔ ہاں ہمارے لیے اس میں کیا سبق ہے؟ ہم کیا کریں گے؟

تو اس طرح کے حالات میں سب سے پہلے جو لوگوں کے لیے یہ حالات آ جاتے ہیں، وہ یہ کہ لوگ اپنی ایمان کی فکر کریں۔ سب سے پہلے۔ دوسرے لوگوں کو سنبھالنے سے پہلے بھی اپنی ایمان کی فکر کریں۔ اگر آپ دوسرے لوگوں کے سنبھالنے میں مشغول ہو جائیں اور اپنی ایمان کا فکر نہیں کیا تو آپ کے حق میں اتنا بڑا مصیبت پھر بھی کارگر ثابت نہیں ہوا۔ اور اللہ تعالیٰ کی سنت یہ ہے کہ جس مصیبت سے انسان واپس نہیں لوٹتا، یعنی مصیبت تو ہوتا اس لیے ہے ◀ ظَهَرَ الْفَسَادُ فِي الْبَرِّ وَالْبَحْرِ بِمَا كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ ▶۔ تو جس تھپڑ سے آپ واپس نہیں ہوتے، پھر دوسری بار تھپڑ کا وہ زیادہ ہوگا۔ کیونکہ اللہ تعالیٰ سمجھتا ہے کہ اب ایک تھپڑ سے واپس نہیں آتا تو تھوڑا اس کو زور سے کیا کریں گے۔ جس طرح ہمارے خانقاہ والے ساتھیوں کو نیند سے جگاتے ہیں تو اگر تھوڑا ہلانے سے نہیں جاگتے تو دوسری مرتبہ زیادہ ہلاتے ہیں۔ پھر تیسری مرتبہ ان کو کیا کرتے ہیں؟ بٹھا دیتے ہیں۔ ورنہ اگر ایسا آدمی ہو کہ غصے والا ہو تو اس پر اوپر پانی بہا دیتے ہیں۔ تو یہ طریقہ ہوتا ہے، یہ سنت ہے عام۔ اللہ تعالیٰ بھی اسی طرح کرتے ہیں۔ چھوٹی مصیبت پر نہیں جاگ گئے تو اس سے بڑا مصیبت آئے گا۔ اللہ تعالیٰ کو مقصود ہمارا جگانا ہے، اس دنیا میں اللہ تعالیٰ ہم کو اسی طرح چھوڑتا نہیں ہے۔ وہ سورہ 29ویں پارے میں ◀ لَا أُقْسِمُ بِيَوْمِ الْقِيَامَةِ ▶ اس کے اخیر میں جو آیتیں ہیں، ◀ فَلَا صَدَّقَ وَلَا صَلَّىٰ وَلَٰكِنْ كَذَّبَ وَتَوَلَّىٰ ثُمَّ ذَهَبَ إِلَىٰ أَهْلِهِ يَتَمَطَّىٰ أَوْلَىٰ لَكَ فَأَوْلَىٰ أَيَحْسَبُ الْإِنْسَانُ أَنْ يُتْرَكَ سُدًى ▶۔ انسان کیا خیال رکھتا ہے کہ اس کو اسی طرح چھوڑ دیا جائے گا؟ چھوڑیں گے نہیں اللہ تعالیٰ ہم کو۔ ہم کو بیدار کریں گے۔ تو اسی لیے اگر ہم بیدار ہو جائیں موقع پر تو حالات ٹھیک ہو جائیں گے۔ نہیں سدھریں گے تو اس سے بڑھ کر عذاب آئے گا۔ ہم اس پر قناعت نہ کریں کہ فلاں جگہ میں مصیبت آ گئی بس کام چل جائے گا۔ اب ہمیں مزید کی خطرے کے لیے وہ رہنا چاہیے کہ اللہ تعالیٰ نہ کرے اس سے بڑھ کر عذاب نہ آ جائے۔ کیونکہ اس پر بھی تو لوگ بیدار نہیں ہوتے۔ لوگ ایمان کی فکر تو نہیں کرتے۔ سائنسی تحقیقات کرنے کے لیے کیا ہو جاتے ہیں؟ متوجہ ہو جاتے ہیں۔ کہ اتنا یہ کلاؤڈ برسٹ آ گیا۔ یہ پہلے نہیں آتا تھا، اب کیوں آ گیا؟ یہ پانی کیسے جمع ہوتا ہے؟ پھر بادل کیسے پھٹ جاتے ہیں؟ اب یہ غیر ضروری بحثیں ہیں۔ یہ خدا کی خدائی میں کیا ہے؟ اپنے مداخلت کرنے کے مترادف ہے۔ اللہ خوب جانتا ہے کیسے جمع کرتا ہے، کیسے لاتا ہے۔ ہمارے لیے حکم یہ ہے ◀ لَعَلَّهُمْ يَرْجِعُونَ ▶۔ تم اپنی روش ٹھیک کرو۔ اب سیدھے ہو جاؤ۔ ایمان کی فکر کرو۔

ایمان ہمارا ایسا مضبوط قلعہ ہے اور ہمارا ایسا بڑا سرمایہ ہے، بس اس کو جس نے حاصل کیا وہ نجات پا گیا۔ ان حالات میں نجات صرف کن کو ملتا ہے؟ مومن کو ملتا ہے۔ ◀ وَمَنْ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقَىٰ ▶۔ جس نے ایمان اللہ پر رکھا، اس نے مضبوط کڑا پکڑ لیا۔ ◀ اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُمَاتِ إِلَى النُّورِ ▶۔ یہ عقلی تاریکیوں سے بھی نکل جائے گا، عملی تاریکیوں سے بھی نکل جائے گا، یہ روشن دن میں جیسے آدمی گزارتا ہے، سب کچھ سمجھ جائے گا۔ اور راہِ مستقیم پر چلنا ان کے لیے آسان ہو جائے گا۔ جو اللہ پر ایمان رکھتا ہے۔ تو ہمیں سب سے پہلے اس طرح کے حالات میں اپنی ایمان کی طرف متوجہ ہونا چاہیے۔ ہمارا ایمان کس درجے کا ہے؟

⬅ ۲. اللہ سے دعا کا اہتمام ➡
ایمان کا مختصر معنیٰ یہ ہے کہ ہم اس کائنات کے ایک پیدا کرنے والے، خالق کے پر یقین رکھیں۔ کہ یہ کائنات ایسا نہیں ہے کہ خود بخود وجود میں آیا ہے۔ یہ پہاڑ و دریا، زمین و آسمان، چرند پرند، شجر حجر، یہ سب کچھ اس کا پیدا کرنے والا ایک ذات ہے۔ جو اس کی خالق بھی ہے اور اس کا مالک بھی ہے۔ اس دنیا کو چلانے والا صرف اللہ تعالیٰ کی ذات ہے۔ اختیار صرف اللہ کے پاس ہے۔ ◀ إِنَّ الَّذِينَ تَدْعُونَ مِنْ دُونِهِ لَا يَمْلِكُونَ مِنْ قِطْمِيرٍ ▶۔ جن لوگوں کو تم پکارتے ہو ان کا قطمیر برابر کی ملکیت بھی نہیں ہے۔ قطمیر وہ ہمارے شیخ صاحب تشریف فرما ہیں۔ وہ کھجور کی گٹھلی میں وہ ہلکا سا جو وہ ہوتا ہے، چھلکا ہوتا ہے، بہت باریک قسم کا ہوتا ہے، تار کے برابر ہوتا ہے، دھاگے کے برابر ہوتا ہے۔ اللہ فرماتے ہیں ◀ مَا يَمْلِكُونَ مِنْ قِطْمِيرٍ ▶۔ یہ لوگ قطمیر کا بھی مالک نہیں ہیں۔ ایسے لوگ پھر ان سے اگر آدمی کیا کرتا ہے؟ مانگتا ہے اور ان کو پوجتا ہے تو اپنی ہلاکت کا سودا خود کرتا ہے۔ اس کائنات کا اختیار صرف اللہ کے پاس ہے۔ ◀ اللَّهُمَّ مَالِكَ الْمُلْكِ تُؤْتِي الْمُلْكَ مَنْ تَشَاءُ وَتَنْزِعُ الْمُلْكَ مِمَّنْ تَشَاءُ وَتُعِزُّ مَنْ تَشَاءُ وَتُذِلُّ مَنْ تَشَاءُ بِيَدِكَ الْخَيْرُ إِنَّكَ عَلَىٰ كُلِّ شَيْءٍ قَدِيرٌ ▶۔ نفع اور نقصان کا مالک، عزت اور ذلت کا مالک ایک خدا ہے۔ اس پر ہمارا ایسا پختہ یقین ہو کہ ہمیں اس عقیدے سے اور کوئی چیز ادھر ادھر نہ کر دے۔ اس کو ایمان کہتے ہیں۔ اگر ہم اپنی عزت کی حاصل کرنے کے لیے خدا کے احکام کو چھوڑتے ہیں تو مطلب یہ ہے کہ ہماری ایمان میں کمزوری ہے۔ اگر ہمیں اس پر ایمان ہوتا کہ عزت دینے والا اللہ ہے، تو پھر ہم کسی کو ذلیل کرنے کے لیے ناجائز حرکت نہ کرتے۔ کسی کے خلاف پروپیگنڈا نہ کرتے۔ اس لیے تو ہم پروپیگنڈا کرتے ہیں کہ وہ ذلیل ہو جائے، میں عزت مند ہو جاؤں۔ اور وہ ایسی چیزوں کے ساتھ جس کو اللہ تعالیٰ نے منع کیا ہے۔ مباح چیزوں میں آدمی کرتا ہے، اپنی عزت حاصل کرنا کوئی ممنوع نہیں ہے۔ اللہ تعالیٰ انسان کو عزت دیتا ہے، اللہ تعالیٰ کی طرف سے ایک نعمت ہے۔ اللہ تعالیٰ آپ کو راحت دیتا ہے، اپنی راحت کو حاصل کریں، لیکن اللہ تعالیٰ کی دی ہوئی احکام کے مطابق۔ جہاں سے اللہ نے منع کیا ہے وہاں کو ہاتھ مت لگائیں۔ اگر ہاتھ لگاتے ہیں تو ایمان میں کمزوری ہے۔ کمزوری کا مطلب ایمانی صفات میں کمزوری ہے۔ ویسے تو ہمارے مذہب امام ابو حنیفہ رحمہ اللہ کے نزدیک ایمان کیا ہے؟ بسیط ہے، تجزی کے قبول نہیں کرتا۔ ایسے کمزور نہیں ہے کہ اس کے اجزاء تقسیم ہو جائیں۔ مثلاً ایک چیز دو سے بنتا ہے تو کمزور ایمان ایک سے بن جائے۔ ایمان اس چیز کو قبول نہیں کرتا، ایمان بس یا ایمان ہوگا یا بے ایمان ہوگا۔ اس میں ہاں، ایمانی صفات میں فرق ہوتا ہے، کیفیات میں فرق ہوتا ہے۔ جس طرح ایک درخت کا تنا ہوتا ہے اور ایک اس کی شاخ ہوتی ہے۔ تو یہ ایمان کے، ایمانی صفات میں کمزوری ہوتی ہے، استحضار میں کمی ہوتی ہے، کیفیات میں کمی ہوتی ہے۔ انسان کی ایمان پر بادل چھا جاتے ہیں، اللہ تعالیٰ کی قدرت کو صحیح طریقے سے دیکھ نہیں پاتا۔

تو یہ ایمان جب انسان کو نصیب ہو جائے تو انسان کے سارے کام کیا ہو جاتے ہیں؟ آسان ہو جاتے ہیں۔ تو پہلا کام تو ہمارا یہ ہے کہ ہم ان حالات میں اپنی ایمان کی فکر کریں۔ اب ایمان کا لازمی نتیجہ یہ ہے کہ جب آدمی اللہ تعالیٰ پر اس طرح یقین رکھے کہ وہ میرا خالق بھی ہے، وہ میرا مالک بھی ہے، تو عقل اس کا فیصلہ کرتی ہے کہ اب تم اسی کے سامنے پڑ جاؤ۔ اس کے سامنے سجدہ ریز ہو جاؤ، اس کو عبادت کہتے ہیں۔ عبادت ایمان کا لازمی نتیجہ ہے۔ جو ایمان آپ کو عبادت پر مجبور نہ کرے تو اپنی ایمان کا فکر کریں، آپ کی ایمان میں کمزوری ہے۔ اگر چھوٹا بچہ یہ سمجھتا ہے کہ میرے خوراک اور میرے کھانے پینے کے سارا بندوبست میری ماں کی گود سے مجھے ملتا ہے، تو وہ ہر چیز میں اپنی ماں پر انحصار کرتا ہے اور ماں کے پاس کیا ہوتا ہے؟ جھک جاتا ہے۔ تو ماں سے بڑھ کر تو ہم جانتے ہیں کہ سب کچھ اللہ تعالیٰ کرتا ہے۔ پھر بھی اگر ہم خدا کے سامنے نہیں جھکتے تو اپنی ایمان کی فکر کرنا ضروری ہے۔ عبادت ایمان کا لازمی نتیجہ ہے، جیسے عمل علم کا لازمی نتیجہ ہے۔ جو علم آپ کو عمل پر مجبور نہ کرے، وہ علم اللہ تعالیٰ کے نزدیک علم نہیں کہلاتا، اس کا کوئی وہ نہیں ہے، اعتبار نہیں ہے۔ تو علم سے عمل پیدا ہوتا ہے اور ایمان سے عبادت پیدا ہوتی ہے۔ بس جب آدمی اللہ تعالیٰ کا بندہ بن جائے ◀ يَا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ وَالَّذِينَ مِنْ قَبْلِكُمْ لَعَلَّكُمْ تَتَّقُونَ ▶۔ بس تم بچ گئے۔ دنیا کے عذاب سے بھی بچ گئے، آخرت کے عذاب سے بھی بچ گئے۔ اور یہ بالکل اللہ تعالیٰ کی طرف سے طے شدہ بات ہے۔ اس میں کوئی وہ نہیں ہوتا کہ آدمی بندگی کرے اور پھر اللہ تعالیٰ کے عذاب کا شکار ہو جائے۔ اللہ کا سنت یہ ہے، باقی اللہ قدرت ہر چیز پر رکھتا ہے کہ اللہ تعالیٰ نیک آدمی کو جہنم میں داخل کرے، یہ اللہ تعالیٰ کی قدرت ہے، لیکن اللہ کا سنت یہ ہے کہ جو بندگی کرتا ہے ◀ لَعَلَّكُمْ تَتَّقُونَ ▶، وہ محفوظ ہو گیا، بچ گیا ہر چیز سے۔ اپنے دنیا کے عذاب سے بھی بچ گیا، آخرت کے عذاب سے بھی بچ گیا۔ تو ہمارے نجات کا ایک ہی ذریعہ ہے اور وہ یہ کہ ہم اللہ پر پختہ ایمان رکھیں، اپنی ایمان کا فکر کریں۔ اور ایمان کا لازمی نتیجہ عبادت کو صحیح طریقے سے کریں۔

ایمان کی آفت شبہات ہے اور عبادت کی آفت شہوات ہے۔ ایمان، علم تقریباً ایک ہی چیز ہے، تھوڑا سا فرق ہے فنی طور پر، لیکن علم اور ایمان آپس میں قریب قریب کی چیزیں ہیں۔ علم اور ایمان کا انسان اس وقت اس میں خلل واقع ہوتا ہے جب وہ شبہات کا شکار ہو جائے۔ کہ تقدیر میں یہ لکھا ہے، پھر اس طرح کیوں نہیں ہوتا؟ اور عبادت کے لیے آفت یہ ہے کہ آدمی شہوات کا شکار ہو جائے، اپنے نفس کے خواہشات کے پیچھے لگ جائے۔ ان دو آفتوں سے بچنے کے لیے سب سے بہترین نسخہ وہ صحیح نماز پڑھنا ہے۔ اگر ہم نماز صحیح پڑھیں گے، ان شاء اللہ ہم علمی آفات سے بھی محفوظ ہوں گے، عملی آفات سے بھی محفوظ ہوں گے۔ خود قرآن مجید میں اس بات کا وہ ذکر ہے ◀ فَخَلَفَ مِنْ بَعْدِهِمْ خَلْفٌ أَضَاعُوا الصَّلَاةَ وَاتَّبَعُوا الشَّهَوَاتِ فَسَوْفَ يَلْقَوْنَ غَيًّا ▶۔ جب لوگوں نے انبیاء کے بعد نماز کو ضائع کیا، یعنی نماز یا پڑھتے نہیں تھے یا نماز میں ان کا خشوع نہیں تھا، شہوات کے پیچھے پڑ گئے اور گمراہی کا شکار ہو گئے۔ تو علم بھی کیا ہو جائے گا؟ اس پر بھی مصیبت پڑے گی اگر نماز صحیح نہیں ہے، عمل پر بھی مصیبت پڑے گی۔ علم اور عمل جب دونوں خراب ہو جائیں تو پھر تو عذاب ہمارا مقدر ہی ہوگا۔ بس دو چیزوں کو ہم کیا کریں؟ بچا لیں، علم کو بھی بچا لیں اور عمل کو بھی بچا لیں۔ تو اس طرح کے حالات میں پہلا کام تو ہم نے یہ کرنا ہے۔

⬅ ۳. مخلوقِ خدا کی مدد اور تعاون ➡
دوسرا کام یہ کہ جب حالات بہت بگڑ جائیں اور انسان ویسے بھی کمزور ہے، لیکن وسائل پورا نہیں ہوتے اور انسان کا بس نہیں چلتا، اللہ تعالیٰ سے دعاؤں کا اہتمام کرے۔ ◀ أَمَّنْ يُجِيبُ الْمُضْطَرَّ إِذَا دَعَاهُ وَيَكْشِفُ السُّوءَ ▶۔ اللہ کے علاوہ کون ہے جو مضطر کی دعا کو سنے اور برے حالات کو ختم کر دے؟ برے حالات کو ختم کرنے والا اللہ کے سوا اور کوئی نہیں ہے۔ تو دوسرا کام ہم یہ کریں کہ بجائے اپنے اسباب کے، ہمارا زیادہ انحصار کس پر ہو؟ اللہ تعالیٰ سے دعاؤں پر ہو۔

تیسرا کام جو آخری درجے کا ہے، ہم ہمیشہ الٹا کام کرتے ہیں۔ جس کا نمبر تیسرا ہوتا ہے اس کو پہلے نمبر پر کرتے ہیں اور جس کا نمبر پہلا ہوتا ہے اس کو تیسرے پر کرتے ہیں۔ یہ جو بے سلیقہ کام ہوتی ہے اس سے ہماری محنتیں ضائع ہوتی ہیں۔ حکیم الامت اشرف علی تھانوی رحمہ اللہ نے بڑا عجیب نکتہ لکھا ہے۔ وہ فرماتے ہیں کہ اخلاص کے بعد بھی ایک مرحلہ اور ہے جس کا خیال نہ رکھنے کی وجہ سے محنت ضائع ہوتی ہے۔ ہم تو اخلاص پر بات کو ختم کر دیتے ہیں کہ آدمی یہ کام سنت کے مطابق کرے اور عمل بھی ٹھیک ہو، اخلاص بھی ہو، لیکن حکیم الامت اشرف علی تھانوی رحمۃ اللہ علیہ فرماتے ہیں کہ اخلاص کے بعد ایک مرحلہ اور ہے اور وہ کسی کام کو سلیقہ کے مطابق کرنا ہے، بے ڈھنگا کام نہ کرے۔ بے ڈھنگا کام کا نتیجہ اخلاص کے باوجود بھی نہیں نکلتا۔ تو بے ڈھنگا یہی ہوتا ہے کہ جس کی ضرورت تیسرے نمبر پر ہے اس کو آپ نے پہلے نمبر پر لایا۔ اب تیسرا کام یہ ہے کہ اگر کوئی ضرورت مند ہے، کسی کو نقصان پہنچا ہے تو آپ اس کے ساتھ تعاون کریں، جانی تعاون کریں، مالی تعاون کریں، اس کی حوصلہ افزائی کریں، لوگوں کو سنبھال دیں اور اللہ تعالیٰ کی طرف لوگوں کو متوجہ کریں، یہ تیسرا کام ہوتا ہے۔ تو پہلے نمبر پر اپنی ایمان کی فکر اور دعاؤں کا اہتمام اور اس کے ساتھ پھر تیسرا نمبر لوگوں کی تعاون اور ان کو ان حالات میں نکالنے کی آدمی جتنا وسعت رکھتا ہے اسی کے مطابق آدمی بندوبست کرے۔ اللہ تعالیٰ ہم سب کو آخری زمانے کے مصائب سے محفوظ رکھے۔ اور اللہ تعالیٰ ہماری ایمان اور ہمارے اخلاق کی حفاظت فرمائے۔

وآخر دعوانا ان الحمدللہ رب العالمین۔

▬▬▬▬▬▬▬▬▬▬▬▬▬▬▬▬▬
◆ اہم نکات ◆
✧    قیامت کے قریب فتنوں، مصیبتوں اور قدرتی آفات میں اضافہ ہو جائے گا۔
 ✧   طاقت، دولت اور عہدے کا نشہ انسان کو تکبر اور سرکشی میں مبتلا کر دیتا ہے، جس سے وہ خدائی کا دعویٰ کرنے لگتا ہے۔
✧    قدرتی آفات جیسے زلزلے اور سیلاب اللہ تعالیٰ کی قدرت کے مظاہر ہیں جو انسان کو اس کی بے بسی یاد دلانے اور غفلت سے بیدار کرنے کے لیے آتے ہیں۔
 ✧   یہ مصیبتیں انسان کے اپنے اعمال کا نتیجہ ہوتی ہیں تاکہ وہ اللہ کی طرف رجوع کرے۔
✧    ایسے حالات میں سب سے پہلا اور اہم ترین کام اپنے ایمان کی فکر کرنا اور اسے مضبوط بنانا ہے۔
 ✧   دوسرا قدم اللہ تعالیٰ سے دعا اور استغفار کا اہتمام کرنا ہے، کیونکہ وہی مصیبتوں کو دور کرنے والا ہے۔
✧    تیسرا کام متاثرہ لوگوں کی جانی، مالی اور اخلاقی مدد کرنا اور ان کے ساتھ تعاون کرنا ہے۔
 ✧   نجات کا واحد راستہ اللہ پر پختہ ایمان اور اس کی خالص بندگی میں ہے۔ نماز اس راستے پر قائم رہنے کا سب سے مؤثر ذریعہ ہے۔

◆ خلاصہ ◆
یہ وعظ آخری زمانے میں بڑھتے ہوئے فتنوں، مصیبتوں اور قدرتی آفات کے اسباب اور ان میں ایک مومن کے طرزِ عمل پر روشنی ڈالتا ہے۔ جب انسان دولت، طاقت اور ٹیکنالوجی کے نشے میں مبتلا ہو کر اللہ کے احکامات سے سرکشی کرتا ہے اور اپنے آپ کو خود مختار سمجھنے لگتا ہے، تو اللہ تعالیٰ اپنی قدرت کے مظاہر جیسے زلزلے اور سیلاب کے ذریعے اسے اس کی اوقات یاد دلاتا ہے۔ یہ آفات دراصل انسان کے اپنے اعمال کا نتیجہ اور غفلت سے بیدار کرنے کا ایک ذریعہ ہوتی ہیں۔ ایسے حالات میں نجات کا راستہ تین بنیادی اصولوں پر قائم ہے: اول، ہر شخص سب سے پہلے اپنے ایمان کی فکر کرے اور اسے ہر قسم کے شبہات سے پاک رکھے۔ دوم، اللہ تعالیٰ کی طرف رجوع کرتے ہوئے کثرت سے دعا اور استغفار کرے۔ سوم، اپنی استطاعت کے مطابق مصیبت زدہ لوگوں کی جانی و مالی مدد کرے۔ ایمان کی حفاظت اور اللہ کی بندگی ہی وہ مضبوط قلعہ ہے جو ان فتنوں کے دور میں انسان کو دنیا و آخرت کی ہلاکتوں سے بچا سکتا ہے۔