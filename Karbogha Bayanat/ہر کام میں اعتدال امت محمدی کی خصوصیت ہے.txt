🌹 صبح بیان🌹

موضوع:  ہر کام میں اعتدال امت محمدی کی خصوصیت ہے 
🎙 اردو بیان :    
 حضرت مفتی نور الودود صاحب دامت برکاتھم العالیہ

بمقام: 
مرکز دارالایمان والتقوی کربوغہ شریف
🌙 بروز : بدھ 2 ربیع الأول 1447ھ
☀  بمطابق:27 اگست  2025ء

https://drive.google.com/file/d/1JyVMi9tW_BDjJD7yDgOEe_-Ahfbmv4Gz/view?usp=drive_link

دین اسلام میں اعتدال اور میانہ روی کی اہمیت

صدق اللہ العظیم

درود شریف پڑھیے

امت محمدیہ کی خوبی: اعتدال

اس امت کی ایک بہت بڑی خوبی یہ ہے کہ یہ امت اعتدال پر قائم ہوگا۔ اس کا کوئی عمل، کوئی قول شدت پسند، شدت یا انتہا پسندی کا نہیں ہوگا۔ ہر کام میں اس امت کا اعتدال ہوتا ہے۔ افراط اور تفریط سے یہ امت پاک صاف ہے۔

عبادات اور معاملات میں توازن

ایک طرف اس امت کے لوگ عبادات میں رغبت رکھتے ہیں۔ عبادات کا بڑا اہتمام کرتے ہیں۔ اور دوسرے ساتھ لوگوں کے ساتھ مل جل کر زندگی گزارنے میں بھی اس کا خیال رکھتے ہیں۔ لوگوں کے حقوق ادا کرنے کا بڑا خیال رکھتے ہیں، کسی کی حق تلفی نہ ہو۔ اس امت کے لوگ ایک طرف زاہد لوگ ہیں۔ دنیا کو دل میں نہیں بساتے۔ اور دوسری طرف اس امت کے لوگ اپنے کاروبار بھی کرتے ہیں، کسب کمائی بھی کرتے ہیں، تجارت بھی کرتے ہیں، لین دین بھی کرتے ہیں۔ ایسا نہیں ہے کہ عبادات کی وجہ سے ان کے معاملات متاثر ہوں یا معاملات اور معاشرت کی وجہ سے ان کا عبادات متاثر ہوں۔ ہر چیز کو اپنے اپنے محل پر رکھتے ہیں۔ اسی کو عدل کہتے ہیں۔ اور یہ اس امت کی خوبی ہے۔ اس امت کا کمال ہے۔ کیونکہ یہ امت اللہ رب العالمین نے پوری انسانیت کے لیے رہنما اور مقتدا کے طور پر بھیجا ہے۔ اور کسی مقتدا کے لیے عدل پر قائم رہنا، اعتدال اور توازن برقرار رکھنا ضروری ہوتا ہے۔ جو افراط و تفریط کا شکار ہوتا ہے، وہ لوگوں کا مقتدا نہیں بن سکتا۔

نبی کریم ﷺ کا اسوہ حسنہ

تین صحابہ رضوان اللہ علیہم اجمعین ام سلمہ رضی اللہ عنہا کے پاس آئے۔ اور انہوں نے رسول اللہ صلی اللہ علیہ وسلم کے معمولات کا پتہ کیا۔ کہ رسول اللہ صلی اللہ علیہ وسلم کے شب و روز کیا ہیں؟ شب و روز، دن رات کیسے گزارتے ہیں؟ کیا معمولات کرتے ہیں؟ تو ام سلمہ رضی اللہ عنہا نے ان کو بتایا کہ آپ صلی اللہ علیہ وسلم دن کے وقت کبھی روزہ رکھتا ہے، کبھی افطار کرتا ہے۔ اور رات کے وقت کسی حصہ میں تہجد پڑھتے ہیں اور کسی حصے میں آرام کرتے ہیں۔ جس طرح عام لوگ اپنا زندگی کا گزارا کرتا ہے، اسی طرح ہمارا نبی بھی دین کے ساتھ دنیا کے کام کرتے ہیں۔ ایسا نہیں ہے کہ دنیا سے بالکل لاتعلق ہیں۔ ان تین صحابہ نے رسول اللہ صلی اللہ علیہ وسلم کے ان معمولات کو تھوڑا سمجھا۔ اپنے حساب کے مطابق ان کا خیال یہ ہوا کہ ہم تو سمجھتے تھے کہ اللہ کا نبی ہے، ہر روز روزہ رکھیں گے، پوری رات وہ قیام اللیل کریں گے، بیویوں کے زیادہ قریب نہیں جائیں گے، دنیا سے بالکل کنارہ کش ہوں گے۔ جیسے کہ پہلے امتوں کی لوگ بڑا ولی بننے کے لیے، اللہ کا قرب حاصل کرنے کے لیے اس طرح کرتے تھے۔ پہاڑوں میں چلے جاتے تھے۔ اور کسی کے ساتھ کوئی تعلق نہیں رکھتے تھے۔

تو صحابہ کرام کا بھی چونکہ رسول اللہ صلی اللہ علیہ وسلم کے بارے میں وہ یہ سمجھے کہ یہ تو ہم بھی کرتے ہیں، کبھی روزہ رکھتے ہیں اور کبھی افطار کرتے ہیں، رات کے وقت تھوڑا حصہ تہجد کے لیے اٹھ جاتے ہیں اور پھر سو جاتے ہیں۔ انہوں نے آپس میں یہ طے کر لیا کہ چونکہ یہ تو اللہ کا نبی ہے اور اللہ نے نبی کے ساتھ خصوصی معاملہ کیا ہے، اس کے اگلے پچھلے سب کچھ معاف ہے۔ نبی تو اللہ کا لاڈلا ہوتا ہے، پیارا ہوتا ہے۔ تمام انسانوں میں اللہ تعالی کے چنیدہ لوگ ہوتے ہیں، منتخب لوگ ہوتے ہیں۔ منتخب لوگوں کے ساتھ تو رعایت کی جاتی ہے۔ لہذا اگر وہ ہر روز روزہ نہ رکھے یا پوری رات قیام اللیل نہ کرے، ان کو پھر بھی ہم سے زیادہ ثواب ملتا ہے۔ ہم تو اس درجے کے نہیں ہیں۔ لہذا ہم یہ کرتے ہیں کہ ہم معمولات میں اضافہ کرتے ہیں۔ ایک نے کہا کہ میں آج کے بعد پوری رات قیام کروں گا۔ میں آرام کے لیے رات میں کوئی حصہ بھی نہیں دوں گا بلکہ پوری رات جاگ کر اللہ تعالی کی عبادت کروں گا۔ دوسرے نے کہا میں روزانہ روزہ رکھوں گا، کسی دن افطار نہیں کروں گا۔ پوری سال روزہ رکھوں گا، ہر روز میرا روزہ ہوگا۔ تیسرے نے کہا میں نکاح شادی نہیں کروں گا۔ یعنی اللہ تعالی کی عبادت کے لیے اپنے آپ کو فارغ کر دیتا ہوں۔ شادی ہو جائے، پھر شادی ہونے کے بعد تو بیوی کے اخراجات پورا کرنا ضروری ہے، ان کا نان نفقہ آپ کے ذمے واجب ہو جاتا ہے۔ اس کی رہائش اور کپڑے وغیرہ کا بندوبست آپ پر لازم ہو جاتا ہے۔ پھر ایک سال دو سال بعد اگر بچے پیدا ہو جائیں تو بچوں کی کفالت آپ کے ذمے آ جاتی ہے۔ شادی صرف ایجاب و قبول کا نام تو نہیں ہے کہ میں نے قبول کیا، اب قبول کرنے کے ساتھ تو بہت بڑا کیا ہوتا ہے، وہ ضروریات ہوتے ہیں۔

یہ ان کا جو آپس میں مشورہ ہوا، رسول اللہ صلی اللہ علیہ وسلم کو اس کی اطلاع ہو گئی۔ کہ تین لوگوں نے اس طرح کا بات طے کیا ہوا ہے۔ رسول اللہ صلی اللہ علیہ وسلم ناراض ہو گئے اور آپ نے لوگوں کو خطبہ دیا۔

وَاللَّهِ إِنِّي لَأَخْشَاكُمْ لِلَّهِ وَأَتْقَاكُمْ لَهُ

تم یہ خیال نہ کرو کہ ہمارا نبی متقی نہیں ہے کہ اللہ سے ڈرتا نہیں ہے کہ وہ ہماری طرح معمولات کرتے ہیں۔ یہ بات طے ہے کہ میں تم سے زیادہ اللہ سے ڈرتا ہوں۔ اور زیادہ تقوی میرے اندر ہے۔ لیکن پھر بھی میں، میں روزہ بھی رکھتا ہوں اور افطار بھی کرتا ہوں۔ رات کو آرام بھی کرتا ہوں اور نماز بھی پڑھتا ہوں۔ اور عورتوں کے ساتھ نکاح اور شادی بھی کرتا ہوں۔ تو یہ کام کرتے ہوئے میں اللہ تعالی سے ڈرتا ہوں اور میرے اندر تقوی ہے۔ اور یہ بات یاد رکھو:

فَمَنْ رَغِبَ عَنْ سُنَّتِي فَلَيْسَ مِنِّي

جو میرے طریقے سے ہٹ کر طریقہ اختیار کرتا ہے، یعنی دنیا سے لاتعلق ہو جاتا ہے۔ لاتعلق کا مطلب یہ ہے کہ بس صرف عبادات کی طرف ہو جاتا ہے، باقی نہ والدین کے پاس جاتا ہے، نہ کسی کے ساتھ بات کرتا ہے۔ معاشرے میں کوئی کردار ادا نہیں کرتا، تو وہ ہمارے طریقے پر نہیں ہے۔ یہ ہمارا طریقہ نہیں ہے۔ ہمارا طریقہ یہ ہے نماز بھی پڑھو اور آرام بھی کرو۔ روزہ بھی رکھو اور افطار بھی کرو۔ عورتوں کے ساتھ شادی بھی کرو، بچے بھی پیدا ہوں گے، کاروبار بھی کریں گے، لوگوں کے ساتھ دکھ درد میں بھی شریک ہوں گے، یہ سارے معاملات کریں گے۔ یہ ہمارے نبی کا طریقہ ہے۔ اس کو اعتدال کہتے ہیں، توازن کہتے ہیں۔ عبادات میں ہو، معاملات میں ہو۔

حدود سے تجاوز کی ممانعت

قرآن مجید میں اللہ تعالی نے اس کی جگہ جگہ ہدایات دی ہیں۔ کہ تم حدود سے تجاوز نہ کرو، اپنے حد کے اندر رہو۔ دنیاوی ضروریات پورا کرنے میں ایسا نہ ہو کہ پھر دنیا پرست بن جاؤ۔ ہر کام میں آپ کی نظر میں دنیا ہو۔ تجارت کی نظر سے ہر چیز کو دیکھتے ہو، ایسا بھی نہ کرو۔ بلکہ دنیا میں اپنی ضرورت پورا کرو، کمائی ضرور کرو، مقصد نہ بناؤ۔ اور عبادات میں بھی ایسا منہمک نہ ہو کہ بالکل ایسا اس میں ڈوب جائے کہ پھر اپنے اہل و عیال کا بھی پتہ نہیں۔ نہ ان کے اخراجات کا پتہ ہے، نہ اس کے ضروریات کا پتہ ہے۔ کسی کے لیے جائز نہیں ہے کہ وہ نفلی عبادات میں مشغول ہو کر اپنے اہل و عیال کے فرض خرچہ کو اس میں نقصان کرے اور کمی کرے۔

اگر کسی کی شادی ہے یا والدین بوڑھے ہیں جس کا خرچہ آپ کے ذمے واجب ہے، آپ کے بچے ہیں، گھر ہے، اور آپ نفل کام کرتے ہیں۔ مثلاً تبلیغ میں جاتے ہیں، خانقاہ میں آتے ہیں، نفل کام کے لیے، ایک تو اصلاح ہے۔ اصلاح ضروری ہے، اس کا وہ تو فرض عین ہے۔ لیکن نفل عبادت کے لیے آپ کسی جگہ جاتے ہیں اور آپ کے گھر والوں کی ضروریات آپ کی وجہ سے متاثر ہوتے ہیں، تو آپ کے لیے اس طرح کرنا جائز نہیں ہے۔ پہلے آپ فرض اور واجب کا خیال رکھیں گے۔ اس کے بعد جب موقع مل جائے تو نفل کا کیا کریں؟ نفل تو آپ کے اختیار میں ہے۔ واجب آپ کے اختیار میں نہیں ہے۔ واجب کو آپ نے ضرور کرنا ہوگا۔ اپنے اہل و عیال کا خرچہ فرض اور واجب ہے۔ لہذا نفل کی وجہ سے اگر آپ کا فرض متاثر ہوتا ہے، تو یہ کوئی دینداری نہیں ہے۔ یہی بات رسول اللہ صلی اللہ علیہ وسلم نے صحابہ کرام کو سمجھایا۔ اور قرآن مجید میں اس کا بڑے واضح احکامات ہیں۔ جگہ جگہ اللہ فرماتے ہیں:

وَلَا تَعْتَدُوا

حدود سے تجاوز نہ کرو۔ اپنے شوق میں آکر کسی چیز کے ساتھ آپ کا بڑا شوق ہے، دوسری چیز کو متاثر نہ کرو۔ اعتدال کے ساتھ، ٹھیک سیدھے راستے پر جاؤ۔ ادھر ادھر مت دیکھو۔

وَلَا تَعْتَدُوا

حدود سے تجاوز نہ کرو۔

طلاق کے معاملات میں اعتدال

سورۃ طلاق میں اللہ رب العالمین نے طلاق کے احکامات بیان کرنے کے بعد،

تِلْكَ حُدُودُ اللَّهِ

یہ اللہ تعالی کے حدود ہیں۔ اللہ تعالی کے طے کردہ احکام ہیں۔

فَلَا تَعْتَدُوهَا ۚ وَمَن يَتَعَدَّ حُدُودَ اللَّهِ فَقَدْ ظَلَمَ نَفْسَهُ

اللہ کے طے کردہ حدود سے تجاوز نہ کریں۔ جو اللہ کے طے کردہ حدود سے تجاوز کرتا ہے وہ اپنے آپ کے ساتھ ظلم کرتا ہے، اپنے آپ کا نقصان کرتا ہے۔ اللہ پاک ناراض ہو جاتا ہے۔ مثلاً ایک آدمی بیوی کے ساتھ اس کا لگتا نہیں ہے۔ تو اگر آپ اپنی بیوی کے حقوق ادا نہیں کر سکتے تو ابتداء آپ کے لیے شرعی حکم یہ ہے:

فَإِمْسَاكٌ بِمَعْرُوفٍ أَوْ تَسْرِيحٌ بِإِحْسَانٍ

بالکل نہیں بنتا تو پھر اس کو کیا کر دے؟ آزاد کر دے، طلاق دے دے۔ یا اگر صرف آپ کی طبیعت نہیں ہوتی، پھر بھی آپ اس کو اپنے ساتھ رکھیں لیکن معروف طریقے کے طور پر۔ ایسا نہیں ہے کہ آپ کا اس کے ساتھ محبت نہیں ہے تو آپ اس کے ساتھ بات چیت بھی نہ کرو، اس کے حقوق ادا کرنے میں بھی کوتاہی کرو۔ پسند نہ ہونے کا مطلب یہ نہیں ہے کہ آپ اس کے ساتھ جانور کی طرح معاملہ کریں۔ اگر اپنے پاس اس کو رکھنا ہے تو معروف طریقے کے ساتھ رکھو۔ اس کا خرچہ پورا کرو، اس کو توجہ دے دو، اس کے حقوق ادا کرو، اس کا احترام کرو۔

وَعَاشِرُوهُنَّ بِالْمَعْرُوفِ

بالکل نہیں بنتا، أَوْ تَسْرِيحٌ بِإِحْسَانٍ، اچھے طریقے کے ساتھ اس کو رخصت کرو۔ یہ نہ کرو جس طرح ہمارے لوگ کرتے ہیں کہ تجھے تین طلاق ہیں۔ تجھے تین طلاق، یہ اللہ کے احکام کے ساتھ وہ مذاق کرنا ہے۔ طلاق کا ہماری شریعت میں اپنا طریقہ ہے۔ جب بیوی کو آپ نے طلاق دینا ضروری ہے تو ایسی طہر میں جس میں آپ نے اس کے ساتھ ہمبستری نہیں کی ہے، اسی طہر میں اس کو ایک طلاق دے دیں۔ کہ تجھے طلاق ہے۔ پھر اس کو چھوڑ دیں۔ اگر آپ کو ایک پر قناعت نہیں ہے، دوسری طہر میں پھر دوسرا طلاق دے دیں۔ پھر تیسری طہر میں تیسرا طلاق دے دیں۔ یہ طریقہ جائز ہے۔ اس سے بہتر طریقہ یہ ہے کہ ایک طلاق دے دیں پھر اس کو چھوڑ دیں۔ طلاق دینے کے بعد جب عدت گزر جائے تو وہ عورت آپ سے جدا ہو جائے گی۔ اب اس کا فائدہ یہ ہے کہ کل آپ پشیمان ہو گئے اور دوبارہ اس کے ساتھ نکاح کرنے کا آپ کو ارادہ ہو گیا تو آپ اس کے ساتھ نکاح کر سکتے ہیں۔ اور اگر تین مرتبہ آپ نے طلاق دے دیا تو بس وہ آپ کے ہاتھ سے نکل گیا۔

اسی لیے یہ طریقہ نہیں جائز کہ آپ ایک ساتھ یا ایک طہر میں کسی عورت کو تین طلاق دے دیں کہ تجھے تین طلاق ہیں۔ یہ حرام اور ناجائز ہے۔

تِلْكَ حُدُودُ اللَّهِ

طلاق کی بھی کیا ہے؟ اپنے حدود ہیں۔

يَا أَيُّهَا النَّبِيُّ إِذَا طَلَّقْتُمُ النِّسَاءَ فَطَلِّقُوهُنَّ لِعِدَّتِهِنَّ وَأَحْصُوا الْعِدَّةَ

جب تم اپنی بیویوں کو طلاق دیتے ہو، اپنے وقت میں دے دو، شمار کرکے دے دو، صحیح طریقے کے ساتھ دے دو۔ یہ نہیں ہے کہ آپ آپے سے باہر ہو جائے کہ بس تجھے تین طلاق ہیں۔ یہ حرام اور ناجائز ہے۔ اور اس پر رسول اللہ صلی اللہ علیہ وسلم بہت غصہ ہو گئے تھے کہ لوگ ایسا نہ کرے کہ دین کا مذاق بنائیں۔ بس جو ان کے خیال میں آجائے، اپنے خیال کے مطابق۔ تو ہمارے ہاں طریقہ یہ رائج ہے کہ اگر کبھی کسی عورت کو طلاق دینے کی ضرورت پڑ جائے تو پھر وہ تین ہی طلاق دیتے ہیں۔ یہ طریقہ حرام اور ناجائز ہے۔ جو لوگ جرگے کرتے ہیں وہ بھی کبھی کبھار اگر میاں بیوی کے درمیان تفریق کا نوبت پیش آئے تو وہ بھی پھر جرگے میں تین طلاق ہی کیا کرتے ہیں؟ اس کا فیصلہ کرتے ہیں۔ تو ان کو بھی چاہیے کہ وہ شائستہ طریقے سے ایک طلاق کا ان کو طریقہ بتائے کہ ایک طلاق دے کر بیوی کو کیا کر دے؟ اپنے نکاح سے آزاد کر دے۔

اسی طرح طلاق دینے کے بعد عدت میں عورت آپ کے پاس ہوگی۔ تین مہینے تک یا تین حیض تک، جب تک اس کا عدت ہے، اس کا خرچہ آپ پورا کریں گے۔ یہ مطلب نہیں ہے کہ بیوی کو طلاق دینے کے بعد بس اس کو گھر سے بھگا دیں۔

لَا تُخْرِجُوهُنَّ مِنْ بُيُوتِهِنَّ

گھروں سے نہیں نکالو گے ان کو، جب تک عدت ہے، اپنے گھر کے اندر اس کو عدت کے دوران میں خرچہ دیں گے اور اس کا حقوق ادا کریں گے۔ تو اللہ تعالی کے حدود کا خیال رکھنا معاملات میں بھی ضروری ہے۔

دعا میں اعتدال

عبادات میں بھی اللہ تعالی نے ہمیں اس کا پابند بنایا ہے کہ حدود سے تجاوز نہ کرو۔

ادْعُوا رَبَّكُمْ تَضَرُّعًا وَخُفْيَةً... وَلَا تَعْتَدُوا

دعا کے بارے میں اللہ فرماتے ہیں، اللہ تعالی سے گڑگڑا کر، عاجزی کے ساتھ، چھپ چھپ کے دعائیں مانگو۔ دعا میں حدود سے تجاوز نہ کرو۔ رسول اللہ صلی اللہ علیہ وسلم کا ارشاد مبارک ہے کہ میری اس امت میں ایک ایسا قوم آئے گا جو وضو اور دعا میں تجاوز کریں گے۔ وضو کے بارے میں تجاوز کریں گے۔ تین مرتبہ سے زیادہ ہاتھ پاؤں کو دھوئیں گے۔ حالانکہ وضو کا اپنا ایک طریقہ ہے۔ تین مرتبہ ہاتھ دھونا، تین مرتبہ چہرہ دھونا اور تین مرتبہ پاؤں دھونا۔ اب بعض لوگ ایسے ہوتے ہیں کہ تین مرتبہ اس کو قناعت حاصل نہیں ہوتی۔ وہ سمجھتے ہیں کہ ابھی میرا وضو پورا نہیں ہے جب تک میں نے پانچ چھ مرتبہ نہیں دھویا ہے۔ رسول اللہ صلی اللہ علیہ وسلم نے فرمایا جو لوگ ایسا کرتے ہیں، تو وہ گناہ گار ہیں، غلط کرتے ہیں۔ بس تین مرتبہ پر اکتفا کرو، آپ کا وضو ہو جائے گا۔ اور بعض لوگ ایسے ہوں گے جو دعا میں اعتداء کریں گے، حد سے تجاوز کریں گے۔ دعا سے کیا بنائیں گے؟ جزا فزا بنائیں گے۔ ایسی دعا کریں گے جیسے خدا نے ان کا کیا کیا ہے؟ نقصان کیا ہے۔ اور اللہ تعالی کے ساتھ کیا کرتے ہیں وہ؟ گویا اللہ تعالی نے ان کا نقصان کیا ہے، جزا فزا کا صورت بناتے ہیں۔ دعا تو عاجزی کے ساتھ مانگی جاتی ہے۔

اور ایسی چیزوں کا دعا نہ کرے جو اللہ تعالی کی سنت کے خلاف ہو۔ ایک اللہ تعالی اس دنیا میں اپنا ایک سنت اور اپنا ایک طریقہ ہے۔ ایسا کوئی سوال نہ کرے جو سنت اللہ کے خلاف ہو۔ مثلاً ایک بوڑھا آدمی یہ دعا شروع کرے، اے اللہ مجھے جوان کر دے۔ تو یہ دعا میں اعتداء ہے، حد سے تجاوز ہے۔ اللہ تعالی اس پر قادر ہے کہ بوڑھے کو جوان کر دے، کرتا ایسا نہیں ہے۔ بس اللہ تعالی کا اپنا ایک طریقہ ہے، اسی کے مطابق تم زندگی گزارو، اسی کے تم پابند ہو۔ یا ایک آدمی شادی نہیں کرتا، بغیر شادی کے اللہ سے بچوں کا کیا کرتا ہے؟ دعا کرتا ہے۔ اے اللہ مجھے بچے دے دے۔ یہ بھی دعا میں اعتداء ہے۔ آپ کو اللہ تعالی نے عقل دیا ہے، اللہ تعالی نے آپ کو موقع دیا ہے، آپ کو اسباب دی ہیں۔ ان چیزوں کو استعمال کرنے کے بعد اللہ تعالی سے دعا کی جاتی ہے۔ اگر ایک زمیندار اپنے زمین میں تخم نہیں کاشت کرتا، جب موسم ہے تخم کاشت کرنے کا، تخم کاشت نہیں کرتا اور اپنے کھیت میں کھڑا ہو کر اللہ سے دعا کرتا ہے، اے اللہ مجھے اچھا گندم کیا کر دے؟ اس کا غلہ دے دے۔ تو یہ اعتداء ہے، حدود سے تجاوز ہے۔ زمین میں ہل چلاؤ گے، اس میں تخم ڈالو گے، اس کو پانی دیں گے، اس کے بعد اللہ سے دعا کریں گے اے اللہ اب اس فصل کو کیا کرے؟ اگائے۔ اسباب کا استعمال نہیں کریں گے اور دعا کریں گے تو یہ حدود سے تجاوز ہے۔

اصلاح و تربیت کے معمولات اور شریعت

خانقاہوں میں چونکہ صوفیاء ہی وہ موجود ہوتے ہیں اور تصوف کے ساتھ ان کا تعلق ہوتا ہے۔ بعض چیزیں صوفیاء کا بھی اس میں خیال رکھنا ضروری ہوتا ہے کہ آپ بھی کیا نہ کریں؟ حدود سے تجاوز نہ کریں۔ اپنی اس تصوف اور اصلاح و تربیت کے معاملے میں آپ حدود سے تجاوز نہ کریں۔ مثلاً صوفیاء کے ہاں جو اصلاح و تربیت کے لیے معمولات، اشغال، اوراد کا اہتمام کیا جاتا ہے۔ مثلاً آپ کو تسبیح کا کیا نام ہے؟ بارہ تسبیح۔ بارہ تسبیح کا ذکر آپ کو دیا جاتا ہے۔ یعنی بارہ سو مرتبہ آپ جہراً ذکر کرتے ہیں اپنے قلب پر ضرب لگا کر، لا الہ الا اللہ۔ یا پھر آپ پاس انفاس کا ذکر کرتے ہیں کہ ناک کے ذریعے سے وہ سانس اندر داخل کرکے منہ کے ذریعے سے باہر کرے اور یہ تصور کرے کہ میں اللہ کا نام لیتا ہوں۔ یا مراقبہ دعائیہ کرتے ہیں یا دل پر کیا، وہ خیال کرکے کہ میرے دل پر اللہ کا نام لکھا ہوا ہے، یہ ساری صوفیاء کی کیا ہے؟ یہ معمولات ہوتے ہیں، آپ کرتے بھی ہیں۔

اس میں یہ خیال ضرور رکھیں کہ یہ وقتی طور پر اصلاح و تربیت کے لیے، روحانی امراض کے علاج کے طور پر ہوتا ہے۔ یا اپنے آپ کو بیدار کرنے کے لیے ہوتا ہے کہ انسان کا دل کیا ہو جائے؟ بیدار ہو جائے اللہ تعالی کی یاد کرنے کے لیے۔ لہذا ان چیزوں سے تشریع نہ بنائیں۔ ان کو شریعت نہ بنائیں۔ ایسا نہ ہو کہ آپ ان چیزوں میں، چونکہ فائدہ اس کا ضرور ہوتا ہے اور یہ چیزیں مجرب ہیں۔ مشائخ نے، بزرگوں نے اس کا تجربہ کیا ہے کہ ایک آدمی اگر غافل ہے اور اس کو بارہ تسبیح کا وظیفہ دے دیا جائے، وہ ایک چلہ یا دو چلے اسی طریقے سے ذکر کرے گا تو اس کا دل کیا ہو جائے گا؟ اس میں حرارت آ جائے گا، گرم ہو جائے گا اور اللہ تعالی کی طرف سے کیا ہو جائے گا؟ استحضار ہو جائے گا۔ تو یہ ایک طریقہ ضرور ہے، لیکن یہ شریعت نہیں ہے۔ یہ شریعت، ایسا نہ ہو کہ کل آپ یہ خیال کریں کہ جس نے بارہ تسبیح نہیں کیا، اس کی اصلاح نہیں ہوگی۔ بارہ تسبیح کے بغیر بھی اصلاح ہو جاتی ہے۔ اور پاس انفاس کے بغیر بھی کیا ہوتا ہے؟ اصلاح ہو جاتا ہے۔ اس کو آپ سنت بھی نہ سمجھیں کہ یہ رسول اللہ صلی اللہ علیہ وسلم سے کیا ہے؟ ثابت ہے۔

یا مثلاً تبلیغ والے اپنا ایک طریقہ کار وضع کرتے ہیں کہ جو تبلیغ میں جاتے ہیں تو تین روزہ مہینے میں، ایک سہ روزہ لگائیں گے۔ یا سال میں ایک چلہ لگائیں گے۔ اب یہ ان کا ایک انتظامی کیا ہے؟ طریقہ کار ہے۔ یہ کوئی شریعت نہیں ہے کہ جو آدمی سہ روزہ نہیں لگائے گا تو وہ شریعت کے خلاف کرے گا۔ ایک آدمی پوری عمر میں ایک سہ روزہ بھی نہیں لگاتا لیکن وہ بڑا بزرگ ہوگا۔ اسی طرح ایک آدمی بارہ تسبیح کو جانتا بھی نہیں ہوگا لیکن وہ آپ سے بڑا بزرگ ہوگا۔ یہ تو کیا ہے؟ طریقہ ہوتا ہے علاج کا اور یہ مختلف بھی ہو سکتے ہیں، بعض لوگ بارہ تسبیح سے بزرگ بن جاتے ہیں، بعض لوگ بغیر بارہ تسبیح کے بزرگ بن جاتے ہیں۔ تو اس کو تشریع نہ بنائیں۔ یہ حد سے تجاوز ہو جائے گا، اگر تم نے ان چیزوں کو شرعی فرض، واجب یا سنت سمجھا، تو یہ پھر کیا ہو جائے گا؟ حدود سے تجاوز ہو جائے گا۔ ہاں علاج کے لیے بہت اہم ہے، عموماً اس سے علاج ہو جاتا ہے جن لوگوں کی روحانی وہ کمزوری ہوتی ہے، وہ اس طرح کا طریقے سے ذکر کرنے سے کیا ہو جاتے ہیں؟ ان کو افاقہ ہو جاتا ہے۔ تو اس کی قدر کرنی چاہیے اور اس کو اپنے معمولات میں لانا چاہیے لیکن اس کو شریعت نہ بنائیں۔

اسی طرح بعض صوفیاء اپنے ذوق کے مطابق، ان کی کوئی ذوقی چیز ہوتی ہے یا وہ وقتی طور پر کسی چیز کو رائج کر دیتے ہیں۔ ہمارے ہاں مثلاً عصر کے بعد تین سو مرتبہ درود شریف کا ختم ہوتا ہے۔ اب آپ اس کو کبھی شریعت نہ بنائیں کہ ہمیشہ آپ یہ ضروری سمجھیں کہ عصر کے بعد تین سو مرتبہ درود شریف پڑھنا کیا ہے؟ لازم ہے۔ جو نہیں پڑھے گا تو وہ کیا ہو جائے گا؟ گناہگار ہو جائے گا۔ ایسی بات نہیں ہے۔ ہاں یہ اصلاح و تربیت کے حوالے سے اپنا ایک طریقہ کار ہوتا ہے، اس کو اپنے حد پر رکھیں۔ اس کو اپنے حد پر رکھیں، ہماری شریعت کی جو رسول اللہ صلی اللہ علیہ وسلم کا سنت ہے، وہ دائمی ہمارے لیے مشعل راہ ہے، ہر کسی کے لیے ہے۔ لہذا نبی صلی اللہ علیہ وسلم کا طریقہ وہ شریعت ہے۔ نبی نے جو کام کیا ہے اس سے کسی کو انحراف کرنے کی اجازت نہیں ہے۔ لیکن صوفیاء جو اپنے طریقے بناتے ہیں، وہ کیا ہوتے ہیں؟ وقتی ہوتے ہیں اور وہ علاج کے طور پر ہوتے ہیں، وہ تشریع نہیں ہوتا۔ اس سے آپ کو انشاءاللہ اگر اس بات کا خیال رکھیں گے، بڑی آسانی ہوں گی۔ پھر آپ لوگوں کے ساتھ گزارا بھی صحیح طریقے سے کریں گے کیونکہ بعض اوقات پھر لوگ جذبات میں آ جاتے ہیں۔ تبلیغ والے کہتے ہیں کہ جو سہ روزہ نہیں لگاتا وہ مسلمان نہیں ہوتا۔ تصوف والے کہتے ہیں جو بارہ تسبیح نہیں کرتا وہ مسلمان نہیں ہوتا۔ وہ درحقیقت حدود سے تجاوز ہوتا ہے۔ حدود کے اندر رہیں۔ جب تک آدمی حدود کے اندر رہتا ہے تو انشاءاللہ وہ محفوظ ہوتا ہے۔ اللہ تعالی ہم سب کو عمل کی توفیق عطا فرمائے۔

دشمن کے ساتھ بھی انصاف کا حکم

ہمارا دین بڑا پیارا دین ہے اور بڑا حسین دین ہے۔ اس میں نہ کوئی انتہا پسندی ہے، اس میں نہ کوئی شدت پسندی ہے۔ یہ لوگ پروپیگنڈا کرتے ہیں کہ اسلام کیا ہے؟ انتہا پسند ہے اور شدت پسند ہے۔ ہمارے دین میں اتنا اعتدال والا دین ہے کہ لڑائی کے دوران بھی جب آدمی کو غصہ چڑھا ہے اور ہاتھ میں تلوار پکڑا ہے، پھر بھی ہمارے دین میں حدود طے ہیں۔ اگر آپ لڑائی کرتے ہیں، چھوٹے بچے کو نہیں قتل کریں گے۔ عورت کو نہیں قتل کریں گے۔ حالانکہ عام طور پر لڑائیوں میں ان چیزوں کا خیال نہیں رکھا جاتا۔ جب دشمن کے ساتھ آپ کا کیا ہو جائے؟ ایسی لڑائی شروع ہو جائے کہ وہ آپ کو مارتا ہے، تم اس کو مارتے ہیں، تو پھر لوگ یہ خیال نہیں رکھتے کہ اس کا بچہ مر گیا ہے، اس کا بیوی کا نقصان ہو گیا ہے، عورت کا نقصان ہو گیا ہے۔ لیکن ہمارے دین میں اس امت کا خصوصیت یہ ہے کہ وہ بچوں کو نہیں ماریں گے، وہ عین لڑائی کے دوران، دشمنی کے ہوتے ہوئے بھی آپ اعتدال کا دامن نہیں چھوڑیں گے۔

وَلَا يَجْرِمَنَّكُمْ شَنَآنُ قَوْمٍ عَلَىٰ أَلَّا تَعْدِلُوا

تم کو کبھی یہ بات کہ کسی کے ساتھ تمہاری دشمنی ہے، اس پر آمادہ نہ کرے کہ تم عدل نہ کرو۔ دشمن کے ساتھ بھی کیا کرنا ضروری ہے؟ انصاف ضروری ہے۔

وَإِنْ عَاقَبْتُمْ فَعَاقِبُوا بِمِثْلِ مَا عُوقِبْتُم بِهِ

اگر تم کسی سے انتقام بھی لیتے ہو تو انتقام میں برابر سراسر کا آپ نے انتقام لینا ضروری ہے۔ ایسا نہیں جس طرح ہمارے ہاں مشہور ہے کہ اینٹ کا جواب کس سے دیں گے؟ پتھر سے دیں گے۔ اینٹ کا جواب پتھر سے دینا ہماری شریعت کا کیا نہیں ہے؟ ہدایات نہیں ہیں۔ اینٹ کا جواب اینٹ سے دے دیں، یعنی جتنا بنتا ہے، اس سے زیادہ آپ کو اجازت نہیں ہے۔ تو ہمارا دین اعتدال والا دین ہے۔

اہم نکات

امت کا امتیاز: امت محمدیہ کی سب سے بڑی خوبی اعتدال اور میانہ روی ہے، جو اسے افراط و تفریط اور انتہا پسندی سے بچاتی ہے۔

زندگی میں توازن: اسلام عبادات اور دنیاوی معاملات، جیسے کاروبار، سماجی حقوق اور خاندانی ذمہ داریوں میں توازن قائم کرنے کا درس دیتا ہے۔

نبی ﷺ کا اسوہ: نبی کریم ﷺ کی زندگی اعتدال کا بہترین نمونہ ہے۔ آپ ﷺ نے عبادت، آرام، روزہ اور ازدواجی زندگی میں توازن قائم رکھا اور رہبانیت کی حوصلہ شکنی فرمائی۔

حدود اللہ کا احترام: دین کے تمام معاملات، بشمول عبادات، معاشرت، طلاق اور حتیٰ کہ دعا میں بھی اللہ کی مقرر کردہ حدود سے تجاوز کرنا منع ہے۔

اصلاحی معمولات: تصوف اور تبلیغ میں رائج مخصوص معمولات (جیسے بارہ تسبیح یا سہ روزہ) علاج کی حیثیت رکھتے ہیں، انہیں مستقل شریعت کا درجہ نہیں دینا چاہیے۔

انصاف کا معیار: اسلام دشمن کے ساتھ بھی عدل و انصاف کا حکم دیتا ہے اور جنگ کے دوران بھی بچوں، عورتوں اور بوڑھوں کو نشانہ بنانے سے منع کرتا ہے۔

خلاصہ

یہ خطبہ دین اسلام کے بنیادی اصول یعنی اعتدال اور میانہ روی پر روشنی ڈالتا ہے۔ امت محمدیہ کو ایک معتدل امت قرار دیا گیا ہے جو شدت پسندی اور رہبانیت دونوں سے پرہیز کرتی ہے۔ نبی کریم ﷺ کی حیات مبارکہ اس توازن کی عملی مثال ہے، جہاں عبادات کے ساتھ ساتھ دنیاوی اور خاندانی ذمہ داریوں کو بھی بخوبی نبھایا گیا۔ خطبے میں واضح کیا گیا کہ اسلام کے ہر شعبے، خواہ وہ عبادات ہوں، سماجی معاملات، طلاق کے احکام ہوں یا دعا مانگنے کا طریقہ، میں اللہ تعالیٰ کی مقرر کردہ حدود کا خیال رکھنا لازم ہے۔ اصلاح و تربیت کے لیے اپنائے گئے طریقے علاج کی مانند ہیں جنہیں اصل شریعت کا متبادل نہیں سمجھنا چاہیے۔ اسلام کا حسن اسی میں ہے کہ یہ دشمن کے ساتھ بھی انصاف اور برابری کا سلوک سکھاتا ہے اور ہر حال میں عدل کا دامن تھامے رکھنے کی تلقین کرتا ہے۔