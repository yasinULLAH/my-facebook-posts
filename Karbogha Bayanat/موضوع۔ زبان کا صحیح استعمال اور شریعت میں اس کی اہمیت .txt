اقتباس از
🌹 ظہر بیان🌹

موضوع۔ زبان کا صحیح استعمال اور شریعت میں اس کی اہمیت 
🎙 اردو بیان :    
 حضرت مفتی نور الودود صاحب دامت برکاتھم العالیہ

بمقام: 
مرکز دارالایمان والتقوی کربوغہ شریف
🌙 بروز : ہفتہ 28 صفر 1447ھ
☀  بمطابق:23 اگست  2025ء
https://drive.google.com/file/d/1euYbN3KTuzpkYlEMCt9_wTg8ON__AoVO/view?usp=drive_link

عنوان: زبان کی حفاظت اور اس کا صحیح استعمال

يَا أَيُّهَا الَّذِينَ آمَنُوا اتَّقُوا اللَّهَ وَقُولُوا قَوْلًا سَدِيدًا يُصْلِحْ لَكُمْ أَعْمَالَكُمْ وَيَغْفِرْ لَكُمْ ذُنُوبَكُمْ وَمَنْ يُطِعِ اللَّهَ وَرَسُولَهُ فَقَدْ فَازَ فَوْزًا عَظِيمًا

صَدَقَ اللَّهُ الْعَظِيمُ

درود شریف پڑھیے

زبان کا صحیح استعمال: دین کا اہم حصہ

زبان کا صحیح استعمال ہماری زندگی کا بہت بڑا حصہ ہے۔ اور زبان کی حفاظت ہمارے دین میں بہت زیادہ اہمیت رکھتا ہے۔ آدمی جو کچھ زبان سے نکالتا ہے، ایک حرف یا ایک لفظ، اس پر اللہ تعالیٰ کی طرف سے ایک نگران مقرر ہے۔ ایک فرشتہ اس کو دیکھتا ہے۔

مَا يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ

انسان جو کچھ بھی بولتا ہے، زبان سے کوئی حرف یا کوئی لفظ نکالتا ہے، اس پر ایک چست فرشتہ مقرر ہے۔ جو اس کی نگرانی کرتا ہے کہ یہ ٹھیک بولتا ہے یا غلط بولتا ہے۔ اس کے اس بات سے لوگوں کو نقصان ہوتا ہے یا لوگوں کو فائدہ ہوتا ہے۔ کل پر اس کا حساب دینا پڑے گا، نگرانی اسی لیے ہوتی ہے۔

زبان کے غلط استعمال کے نقصانات

کتنے لوگ ہیں جو اپنی زبان کے غلط استعمال سے جہنم کا ایندھن بن جاتے ہیں۔ مثلاً غیبت کرتے ہیں، جھوٹ بولتے ہیں، لوگوں کو طعنہ دیتے ہیں، لعنت کرتے ہیں بار بار، پروپیگنڈا کرتے ہیں کسی کے خلاف، دو لوگوں کے درمیان چغلی کرتا ہے، لوگوں کو لڑاتا ہے۔ رسول اللہ صلی اللہ علیہ وسلم نے فرمایا، "لیس المؤمن بالطعان ولا باللعان ولا فاحش۔" کوئی مسلمان کسی کو طعنہ دینے والا نہیں ہوتا، یا کسی پر لعنت بھیجنے والا نہیں ہوتا، فحش گفتگو نہیں کرتا، اور بیہودہ اور فضول باتیں بھی نہیں کرتا۔

رسول اللہ صلی اللہ علیہ وسلم سے کسی نے پوچھا، ”یا رسول اللہ! ہم زبان سے بولنے والے باتوں پر بھی ہمارا مواخذہ کیا جائے گا؟ ہم کو اس سے بھی سزا دی جائے گی؟“ یعنی لوگوں کا خیال یہ ہوتا ہے کہ زبان سے نکلنے والی بات ہوا میں اسی طرح چلی جاتی ہے۔ ہم اس کا خیال نہیں رکھتے زیادہ۔ زبان کی بات ہے، بس زبان سے نکل گئی۔ رسول اللہ صلی اللہ علیہ وسلم نے فرمایا کہ اسی زبان کی کاشتکاری سے، حصائد، یعنی جو لوگ فصل کاٹتے ہیں، اسی کا فصل تو لوگ جہنم میں پہنچا دیتا ہے، اسی کی کمائی۔ کہ زبان سے غلط جملے، غلط الفاظ نکالتا ہے، اسی کی وجہ سے وہ جہنم میں چلے جاتے ہیں۔ کفر کا ایک کلمہ آدمی بول دیتا ہے، سو سال کا مسلمان ہوتا ہے، ایک جملہ کفر کا اور شرک کا بول دیتا ہے، وہ جہنم کا مستحق ہو جاتا ہے۔

اور کتنے لوگ ہیں جن کو اپنی زبان کے صحیح استعمال سے انسانی کمالات حاصل ہوتے ہیں، وہ اللہ تعالیٰ کا مقرب بندہ بن جاتا ہے۔ اس کے ظاہر اور باطن کی اصلاح ہو جاتی ہے۔ جو لوگ اللہ کا ذکر کرتے ہیں، اللہ کو یاد کرتے ہیں، خود رسول اللہ صلی اللہ علیہ وسلم ہمیشہ اللہ کے ذکر سے رطب اللسان رہتے تھے، آپ کی زبان اللہ کی یاد سے تر رہتی تھی۔ کبھی تسبیح پڑھتے تھے، کبھی تہلیل، کبھی تحمید پڑھتے، کبھی اللہ اکبر تکبیر پڑھتے تھے۔ اس سے انسان کے زبان سے نکلنے والے کلمات، ایک ایک کلمہ اللہ کے نزدیک کتنا قدر رکھتا ہے۔ وعظ و نصیحت کرنے والا، لوگوں کو خیر کی رہنمائی کرنے والا، اگر آپ کی زبان سے لوگوں نے نماز پڑھنا شروع کیا، یا لوگوں نے روزہ رکھنا شروع کیا، یا لوگ گناہ سے منع ہو گئے، جتنا ثواب ان لوگوں کو ملتا ہے جنہوں نے آپ کی وجہ سے نیکیاں شروع کی ہیں، اتنا ثواب آپ کو ملے گا۔

امر بالمعروف کرنے والا، جو لوگوں کو معروف کا حکم دیتے ہیں، بادشاہ ہوتا ہے، اصحابِ اقتدار جن کو اللہ تعالیٰ نے قدرت دی ہوتی ہے، امر بالمعروف بہت بڑی بات ہے۔ نہی عن المنکر، لوگوں کو برائی سے روکنا۔ تو زبان کا استعمال ہماری زندگی پر بہت گہرے اثرات رکھتا ہے۔ اگر اس کو غلط استعمال کریں تو اس کے برے اثرات بہت ہیں، صحیح استعمال کریں تو اس کا اچھے اثرات بہت ہیں۔ خود زبان کی اچھائی برائی زبان کی حد تک محدود نہیں ہے، بلکہ زبان کا صحیح استعمال انسان کے اپنے اندرون اور بیرون پر بھی اثر کرتا ہے۔

زبان اور جسم کے اعضاء کا تعلق

چنانچہ ایک حدیث شریف کا مفہوم ہے کہ انسان جب صبح کے وقت دن میں داخل ہوتا ہے تو انسان کے تمام اعضاء زبان کو بڑے عاجزی کے ساتھ درخواست کرتے ہیں کہ تو ٹھیک ہو جا اور سیدھا استعمال ہو۔ اگر تم سیدھا رہی تو ہم سیدھا رہیں گے، اور اگر تم ٹیڑھی ہو گئی تو پھر ہم بھی ٹیڑھے رہیں گے۔ یہ پورے جسم پر، انسان کے تمام اعضاء پر، ہاتھ، پاؤں، تو اس پر انسان کے زبان کے استعمال کا اثر ہوتا ہے۔ غلط استعمال ہوتا ہے تو دوسرے اعضاء متاثر ہوں گے، صحیح استعمال ہوتا ہے تو دوسرے اعضاء پر اچھا اثر ہوگا۔

زبان کی حفاظت کے دو پہلو

زبان کی حفاظت میں دو چیزیں وہ ضروری ہیں۔ کہ زبان کا جو وظیفہ ہے، بھرپور طریقے سے آدمی اس کو وصول کرے۔ جیسے ہمارے جسم کے دوسرے اعضاء ہیں، ہاتھ ہے، پاؤں ہے، کان ہے، آنکھ ہے، ان کا اپنا ایک وظیفہ ہوتا ہے۔ ہاتھوں کا وظیفہ کسی چیز کو پکڑنا ہے، کسی چیز کو اٹھانا ہے، پاؤں سے آدمی چلتا ہے، آنکھوں سے آدمی دیکھتا ہے۔ تو آنکھوں کی حفاظت کا یہ مطلب نہیں ہے کہ آدمی آنکھوں پر پٹی لگا کر کوئی بھی چیز نہ دیکھے۔ یہ تو آنکھ کو آپ نے خود ضائع کر دیا۔ آنکھ اللہ تعالیٰ نے انسان کو دیا دیکھنے کے لیے ہے۔ دیکھتا نہیں ہے تو آنکھ فضول ہو جائے گا۔ کان اگر سنتا نہیں ہے تو کان فضول ہو جائے گا۔ اسی طرح ہاتھ اگر آپ بالکل باندھے رکھیں، گناہ کے ڈر سے کہ میں کسی چیز کو ہاتھ نہ لگاؤں، تو آپ نے اپنے ہاتھوں کو ضائع کر دیا۔

اسی طرح زبان کا اپنا ایک وظیفہ ہے۔ زبان کا وظیفہ گویائی ہے۔ کہ وہ ہر وقت یعنی جب اس کی ضرورت ہو، چلتا رہے، بولتا رہے، کہتا رہے۔ کبھی جہراً بولتا رہے، کبھی سراً بولتا رہے، اپنے آپ کے ساتھ۔ رطب اللسان کا مطلب یہی ہوتا ہے کہ زبان ہر وقت چلتا رہتا ہے۔ رکے نہیں، سبحان اللہ پڑھے، الحمدللہ پڑھے، اللہ اکبر پڑھے۔ اور جب تیز بولنے کی ضرورت ہو، بعض جگہوں میں تیز زبان کو جہر کے ساتھ استعمال کرنا فرائض میں داخل ہو جاتا ہے۔ خود ہماری نمازوں کے اندر جب امام آگے کھڑا ہوتا ہے، جہری نمازوں میں امام کے لیے جہر کرنا لازم ہے۔ جہر نہیں کرے گا، اس کا نماز نہیں ہوگا۔

خاموشی بمقابلہ حق گوئی

اسی طرح برائی کو دیکھنے کے وقت اگر آپ کو ہمت ہے اور آپ میں قدرت ہے تو زبان سے اس کو روکنا فرض ہو جاتا ہے۔ تو زبان کی حفاظت کا مطلب یہ ہے کہ جو وظیفہ زبان کا ہے، اسی کو بھرپور طریقے سے استعمال کیا جائے۔ اور جو اس کے مفاسد ہیں، یعنی ناجائز استعمال ہے، اس سے اس کو روک دے۔ تو خاموشی کا اپنا محل ہوتا ہے۔ یہ مطلب زبان کی حفاظت کا ہرگز نہیں ہے کہ ہم اپنی زبان کو ایسا تالا لگائیں کہ کسی بھی جگہ ہم بولیں گے ہی نہیں، ہمیشہ خاموش رہیں گے۔ یہ زبان کا ضائع کرنا ہے۔ اللہ تعالیٰ کی بہت بڑی نعمت ہے۔ تو زبان کی حفاظت میں دو چیزیں مطلوب ہیں: ایک اس کا جو اپنا وظیفہ ہے، اس کو پوری طریقے سے وصول کرنا، اور دوسرا اس کے جو مفاسد ہیں اس سے اپنے آپ کو بچانا۔ عام طور پر تو زبان کی حفاظت میں جو زبان کے مفاسد ہیں ان پر بات کی جاتی ہے کہ جھوٹ نہ بولے، غیبت نہ کرے، چغلی نہ کرے، وغیرہ۔

لیکن اس سے، بلکہ اسی طرح زیادہ اہم زبان کا صحیح استعمال اور اس کو تر رکھنا، یہ بھی ضروری ہے۔ کبھی کسی جگہ میں جیسے کہ بولنا نقصان دہ ہوتا ہے، بعض جگہوں میں اسی طرح خاموش رہنا نقصان دہ ہوتا ہے۔ بلکہ خاموشی خود جرم بنتا ہے، گناہ ہو جاتا ہے۔ جس کو قرآن و حدیث میں کتمان سے تعبیر کیا گیا ہے، کتمان۔ یعنی حق چھپانا بہت بڑی گناہ ہے۔ بلکہ قابلِ لعنت گناہ ہے۔ جو لوگ حق کو چھپاتے ہیں، ان پر اللہ تعالیٰ کی طرف سے لعنت ہوتی ہے۔

إِنَّ الَّذِينَ يَكْتُمُونَ مَا أَنْزَلْنَا مِنَ الْبَيِّنَاتِ وَالْهُدَى مِنْ بَعْدِ مَا بَيَّنَّاهُ لِلنَّاسِ فِي الْكِتَابِ أُولَئِكَ يَلْعَنُهُمُ اللَّهُ

وہ لوگ جو اللہ تعالیٰ کا نازل کردہ کتاب، اللہ تعالیٰ کا دین، دینی احکام، ان کو چھپاتا ہے تو ان لوگوں پر اللہ تعالیٰ کی لعنت ہوتی ہے۔

وَيَلْعَنُهُمُ اللَّاعِنُونَ

جن کو اللہ تعالیٰ نے لعنت کا کام سپرد کیا ہے، فرشتے بھی اس پر لعنت کرتے ہیں۔ اور ایک جگہ میں ہے کہ لوگ بھی اس پر لعنت کرتے ہیں، کیونکہ حق چھپانے والا پوری انسانیت کا مجرم ہو جاتا ہے، دوسرے لوگوں کا بھی نقصان کرتا ہے۔ صرف اپنا جرم نہیں ہے ذاتی، کہ ایک گناہ تو ایسا ہوتا ہے کہ انسان کے ساتھ اس کا تعلق ہوتا ہے۔ بعض گناہ اجتماعی گناہ ہوتی ہے، یعنی لوگوں کے ساتھ اس کا تعلق ہوتا ہے۔ تو کتمانِ حق باعثِ لعنت جرم ہے۔

اسی طرح اللہ تعالیٰ نے کسی کو علم دیا ہے اور لوگ اس کے پاس آکر مسائل پوچھتے ہیں۔ اگرچہ فقہی لحاظ سے ان چیزوں کے اپنے تفاصیل ہیں۔ کون سی جگہ میں آدمی پر علم سکھانا فرضِ عین ہو جاتا ہے، کون سی جگہ میں مستحب کے درجے میں ہے۔ وہ نہ بتائے، کسی اور کے پاس بھیج دے۔ لیکن فی الجملہ، یہ اگر کسی کو اللہ تعالیٰ نے علم دیا ہے اور لوگ اس کے پاس آکر مسائل پوچھتے ہیں اور وہ لوگوں سے حق چھپاتا ہے۔ حق چھپانے کا مطلب یہ ہوتا ہے کہ اس کی خاموشی سے لوگ غلط فائدہ اٹھاتے ہیں۔ کسی نے مسئلہ اس کے سامنے بیان کیا اور وہ اسی مجلس میں بیٹھا ہے۔ لوگ سمجھتے ہیں کہ یہ تو بڑا عالم ہے، اس کے سامنے اگر یہ بات کہہ دی جاتی ہے اور وہ اس پر خاموش رہتا ہے تو اس کا مطلب یہ ہے کہ یہ مسئلہ جائز ہے۔ اس صورت میں عالم کو وہاں پر اگر اس کو قدرت ہے، قدرت تو ہمارے دین میں تمام احکام میں ملحوظ ہے، تو وہاں پر اس کو اس کی وضاحت کرنی چاہیے۔

ہمارے استاد مفتی محمد رفیع صاحب رحمۃ اللہ علیہ، وہ فرماتے تھے کہ شروع میں جب موبائل کا وہ ہوا، ڈیجیٹل کیمرے کا استعمال، تو اس میں علماء کا اختلاف بھی ہے کہ ڈیجیٹل، یہ جو اس سے تصویر بناتے ہیں، یہ حرام تصویر کے حکم میں ہے یا عکس کے حکم میں ہے جس طرح شیشے میں آدمی اپنی وہ شکل کو دیکھتا ہے۔ تو علماء کی رائے اس میں مختلف ہے۔ وہ فرماتے تھے کہ میں کسی مجلس میں گیا تھا تو وہاں پر یہ جو صحافی لوگ ہوتے ہیں، اخباروں والے، وہ بھی آئے تھے، انہوں نے کیمرے لگائے تھے اور کسی نے موبائل کا کیمرہ لگایا ہوا تھا۔ اگرچہ دارالعلوم کا فتویٰ اس وقت بھی یہی تھا کہ ڈیجیٹل تصویر یہ حرام تصویر کے حکم میں نہیں ہے۔ تو انہوں نے فرمایا کہ میں نے ان کو یہ بتایا کہ ہمارا اگرچہ اپنا فتویٰ یہ ہے کہ موبائل سے تصویر لینا حرام نہیں ہے، لیکن آپ یہاں پر موبائل کے ساتھ تصویر کھینچ کر کل کو پھر اخبار میں اس کا پرنٹ وہ کریں گے، نکالیں گے۔ تو میں آپ کو اس چیز کی ہرگز اجازت نہیں دیتا کہ پھر موبائل سے تصویر کھینچ کر آپ کل اخبار میں کیا کریں گے، اس کا پرنٹ نکالیں گے۔ اور میں ضروری اس لیے سمجھتا ہوں آپ کو یہ بات کہنا کہ کل کوئی یہ دلیل نہ لے لے کہ مفتی اعظم پاکستان کے سامنے یہ کام ہو رہا تھا اور وہ اس پر خاموش تھے تو یہ اس کی جواز کی دلیل ہے۔ کتمانِ حق کا یہی مطلب ہوتا ہے۔

نبی چونکہ وہ اللہ کی طرف سے باقاعدہ طور پر اس کا انتخاب کیا جاتا ہے لوگوں کو دینی رہنمائی کے لیے۔ چنانچہ نبی پر تو بہرحال فرض ہوتا ہے کہ اگر اس کے سامنے کوئی ناجائز کام ہوتا ہے، وہ اس پر نکیر ضرور کرے گا۔ نبی پر فرض ہوتا ہے۔ کیونکہ اگر نبی اس پر خاموش ہو جائے تو نبی کی خاموشی تو تقریر کہلاتی ہے، یعنی اس نے اس کام کو برقرار رکھا، یہ کام جائز ہے۔ اب نبی کی خاموشی سے کیا ہوتا ہے؟ حق چھپ جاتا ہے۔ نبی تو بھیجا اس لیے جاتا ہے کہ وہ لوگوں کو دین سکھائے، لوگوں کو اللہ تعالیٰ کا حکم پہنچائے۔ تو اسی طرح بعض حالات میں علماء کے لیے بھی یہ صورت بن جاتی ہے کہ اگر ان کی خاموشی سے لوگ غلط مطلب لیتے ہیں اور اس کو قدرت ہے کہ وہ اس کا بیان کرے، اس کے لیے ضروری ہے کہ وہ مسئلہ بتائے۔ رسول اللہ صلی اللہ علیہ وسلم کا ارشاد مبارک ہے کہ جس سے علم کے بارے میں من سئل عن علم فکتمہ الجم بلجام من النار۔ جس سے کسی دینی مسئلہ کے بارے میں پوچھا جائے اور وہ اس کو چھپائے تو قیامت کے دن اس کو آگ کا لگام اس کے منہ میں ڈالا جائے گا۔

اسی طرح اگر دو آدمیوں کے درمیان کوئی تنازع ہو رہا ہے اور ایک آدمی کو کسی ایک صاحب کے حق کا پتہ ہے اور وہ اس پر گواہ ہے، لیکن وہ اپنی دنیاوی اغراض اور مفاد کی خاطر اس کو چھپاتا ہے کہ یہ میرا دوست ہے، یہ میرا رشتہ دار ہے، اگر میں اس کے خلاف گواہی دوں گا تو پھر وہ مجھے ہدیہ نہیں دے گا، وہ میرے ساتھ یہ وہ نہیں کرے گا۔ تو اس طرح کی گواہی چھپانا بھی حرام ہے۔

وَمَنْ يَكْتُمْهَا فَإِنَّهُ آثِمٌ قَلْبُهُ

جو لوگ گواہی کو چھپاتے ہیں تو ان کے دل بیمار ہیں، گناہ گار ہیں۔ اور جو اللہ تعالیٰ کی طرف سے دین کی گواہی ہے، وہ تو بہت بڑا ظلم ہے۔

وَمَنْ أَظْلَمُ مِمَّنْ كَتَمَ شَهَادَةً عِنْدَهُ مِنَ اللَّهِ

اللہ تعالیٰ کی طرف سے گواہی چھپا کر اس سے بڑا ظلم کیا ہوگا؟ تو حق چھپانا یہ بہت بڑا جرم ہے، قابلِ لعنت جرم ہے۔ تو زبان کی حفاظت میں یہ بات داخل ہے کہ جہاں پر ہمارے بولنے کی جگہ ہے اور اللہ تعالیٰ کی طرف سے ہم پر واجب اور لازم ہے کہ ہم وہاں پر اپنی زبان کو استعمال کریں، وہاں پر خاموش رہنا کیا ہے؟ جرم ہے۔ ظلم کو دیکھتے ہوئے اگر لوگ خاموش رہتے ہیں تو وہ بھی اس ظلم میں کیا ہیں؟ معاون سمجھے جاتے ہیں۔

قولِ سدید کا مفہوم

چنانچہ قرآن مجید میں اللہ تعالیٰ نے ہمیں سیدھا، ٹھیک ٹھاک بولنے کا حکم دیا ہے:

يَا أَيُّهَا الَّذِينَ آمَنُوا اتَّقُوا اللَّهَ وَقُولُوا قَوْلًا سَدِيدًا

خاموش مت رہو، سیدھی بات کرو۔ قولِ سدید۔ سدِ سکندر جس کو ہم کہتے ہیں، سد کہتے ہیں کسی چیز کو روکنا۔ یاجوج ماجوج کا معاملہ جب لوگوں کے ساتھ پیش ہوا اور ذوالقرنین وہاں پر چلے گئے، لوگوں نے کہا بس ہماری یہ ضرورت ہے کہ یاجوج ماجوج کے سامنے ہمیں کوئی وہ رکاوٹ بنا دیں کہ وہ ہمارے گاؤں، ہمارے علاقے میں نہ آئیں۔ ہمارا بڑا نقصان کرتے ہیں۔ ہمارے علاقے میں آ جاتے ہیں، لوگوں کو قتل کرتے ہیں، فصل کو خراب کرتے ہیں۔ تو آپ ہمارے لیے کوئی ان کی حفاظت کا وہ انتظام کر لیں۔ تو انہوں نے پھر بڑا دیوار قائم کیا، اس کو سدِ سکندر کہتے ہیں، سد۔ یہ فتنوں سے کیا ہو؟ حفاظت ہو۔ قولِ سدید وہ ہوتا ہے کہ جس سے فتنے کیا ہو جائیں؟ رک جائیں۔ فتنوں کے سامنے وہ ڈھال ہو۔ ایسی بات کہہ دے کہ لوگوں کا عقیدہ ٹھیک ہو جائے۔

کبھی آدمی خاموش رہتا ہے اور لوگوں کے اندر لاوا پکتا ہے، ان کے دماغ میں لاوا پکتا ہے۔ شرکیہ عقائد آہستہ آہستہ جنم لیتے ہیں۔ اب ان حالات میں اگر لوگ نہیں بولتے تو لوگ گمراہ ہو جائیں گے، لوگ مشرک ہو جائیں گے۔ تو اس زمانے میں تو حق بولنے کی ضرورت ہوتی ہے۔ اور اللہ تعالیٰ نے حق بولنے میں بڑا وزن رکھا ہے۔ حق بات جب حق طریقے پر اور جو سالم زبان ہو، یعنی جو زبان ایسا ہو کہ جس میں ایمانی طاقت ہو، جو گناہوں سے زہر آلود نہ ہو۔ کبھی تو زبان خود ایسا زہر آلود ہو جاتا ہے گناہوں سے۔ جھوٹ کا اپنا زہر ہے، غیبت کا اپنا زہر ہے۔ اب یہ زہر آلود زبان اگر حق بھی نکالتا ہے تو وہ حق بھی کیا ہو جاتا ہے؟ زہر آلود ہو جاتا ہے۔ اسی لیے تو ایک حدیث شریف میں ہے کہ وعظ کرنے والا یا تو امیر ہوتا ہے یا مامور ہوتا ہے یا خالص ریاکار ہوتا ہے۔ جس کو کوئی ضرورت نہیں ہوتی بولنے کی، وہ بھی بولتا ہے تو وہ کیا ہوتا ہے؟ بس محض ریاکار ہوتا ہے۔ اور یہ بولنا بڑا حساس کام ہے۔ ایک حدیث شریف میں ہے کہ قیامت کے دن جہنم کے اوپر جب لوگ گزریں گے تو بعض ایسے لوگوں کو دیکھ لیں گے جو ان کے استاد ہوں گے۔ مثلاً استاد کا حدیث میں خلاصہ استاد کا لفظ نہیں ہے، لیکن جو اچھے لوگ تھے، ان کو خود نیکیوں کی دعوت دیتے تھے۔ وہ جہنم کے اندر اپنے آنتوں کے بل گھومتے رہیں گے اس طرح، جس طرح کہ وہ رہٹ کا اونٹ ہوتا ہے، رہٹ کے اوپر گھومتا ہے۔ تو اوپر سے وہ شاگرد اور وہ مرید اور عوام اس کے مقتدی، وہ ان سے پوچھیں گے کہ استاد جی! آپ تو ہمیں وعظ و نصیحت کرتے تھے، اب آپ کو کیا ہو گیا، آپ تو جہنم کے اندر کیا ہیں؟ پڑے ہیں۔ تو وہ یہ کہیں گے کہ ہم آپ کو تو خیر کی دعوت دیتے تھے، لیکن خود اس پر عمل نہیں کرتے تھے۔

أَتَأْمُرُونَ النَّاسَ بِالْبِرِّ وَتَنْسَوْنَ أَنْفُسَكُمْ

خود تو لوگوں کو معروف کا حکم دیتے ہیں لیکن اپنے آپ کو بھلایا ہے۔ تو انسان کا زبان ایسا ہو جو خیر ہو خود، اس سے حق کی بات نکلتی ہے تو اس سے انقلاب برپا ہوتا ہے، لوگوں کے دماغ میں انقلاب پیدا ہوتا ہے۔ لوگ اللہ تعالیٰ برے عقائد سے بچا دیتے ہیں۔ تو قولِ سدید یہی ہوتا ہے، اس کے لیے اپنا زبان بھی صحیح کرنا ضروری ہے کہ انسان کا زبان خود کیا ہو؟ پاک صاف ہو۔ اور اگر کوئی کمزور ہے، آپ کا قول کمزوروں کا سہارا بن جائے۔ ہمارے دین میں تو لوگوں کو تسلی دینے کی کتنی زیادہ مواقع اور ان کی کتنی ترغیب دی گئی ہے۔ من عزا مصابا فلہ اجر مثلہ۔ کسی مصیبت زدہ کو اس کے دکھ میں شریک ہونا، تعزیت کرنا، اس کے پاس جائے اور اس کو سمجھائے کہ آپ فکر نہ کریں، اللہ تعالیٰ جو کچھ کرتا ہے اس میں ہمارا خیر ہوتا ہے، اگرچہ ہمیں اس کا پتہ نہیں چلتا۔ تو آپ نے دیکھا ہوگا بعض لوگوں کی ایک بات سے آدمی کو ایسی تسلی مل جاتی ہے، پورا کا پورا غم کیا ہو جاتا ہے؟ ختم ہو جاتا ہے۔ تو قولِ سدید یہی ہوتا ہے کہ وہ کمزوروں کے لیے کیا بن جائے؟ سہارا بن جائے۔ مظلوم کا حمایت بن جائے۔ مظلوم بیچارہ، ایک تو اس کے ساتھ ظلم ہوتا ہے، دوسرا جو ظلم نہیں کرتے، وہ ان کے ظلم پر خاموش ہیں۔ کبھی مظلوم کے لیے ظالم کا ظلم اتنا تکلیف دہ نہیں ہوتا جتنا کہ وہ دوسرے لوگوں کی خاموشی اس کو وہ ہوتا ہے، تکلیف دہ ہوتی ہے۔ تو آپ اگر جا کر اس کے پاس اپنی دکھ درد کو شریک کریں تو ان کے لیے دکھ سہنا کیا ہو جاتا ہے؟ آسان ہو جاتا ہے۔ قولوا قولا سدیدا۔ سیدھی بات کرو، ٹھیک ٹھاک بات کرو کہ جس سے لوگوں کو رہنمائی ملے، جس سے لوگوں کو سہارا ملے، جس سے لوگوں کے دل آپس میں جڑ جائیں۔ بعض جرگے والے لوگ ایک بات کہہ دیتے ہیں، سالوں کی پرانی دشمنی وہ محبت میں تبدیل ہو جاتی ہے۔ اور بعض لوگ ایسے خراب زبان استعمال کرتے ہیں کہ اچھے دوست وہ آپس میں ان کے ایک بات کرنے سے وہ آپس میں کیا ہو جاتے ہیں؟ وہ بگڑ جاتے ہیں، ان کی دشمنی پیدا ہو جاتی ہے۔ زبان میں تو اللہ نے اثر رکھا ہے، کمال تو اس کا ہے۔ تو ہمیں حکم دیا ہے قولِ سدید کا، ٹھیک ٹھاک بات کرنے کا۔

تو زبان کی حفاظت میں یہ دو چیزیں، ان دونوں کا خیال رکھنا ضروری ہے۔ جہاں پر زبان سے کوئی بات نکلنے میں اس کے نقصان کا اندیشہ ہو، تو وہاں پر آدمی خاموش ہو جائے، من سکت نجا۔ یہ ایسی جگہوں کے لیے ہے۔ کہ اگر آپ بولیں گے، یا آپ سے غیبت ہو جائے گا، یا آپ چغلی کا مرتکب ہوں گے، یا آپ کسی کا پروپیگنڈا کریں گے، تو وہاں پر اپنی زبان پر قابو کرو۔ یعنی اپنی زبان کو کنٹرول کرو کہ آپ کی زبان سے کوئی بات نہ نکلے، جہاں پر بولنے کی ضرورت نہیں ہے۔ بلکہ زیادہ بات کرنے سے بھی اجتناب کرنا ضروری ہے۔ آدمی اگر ناجائز اور حرام زبان استعمال نہیں کرتا لیکن بے فائدہ زبان استعمال کرتا ہے، رسول اللہ صلی اللہ علیہ وسلم کا ارشاد مبارک ہے: کثرت الکلام قسوۃ للقلب۔ زیادہ بولنا یہ دل کی سختی کا ذریعہ ہوتا ہے۔ قسی القلب کہ آدمی پر پھر کوئی چیز اثر نہیں کرتا۔ اللہ کا ذکر ہوتا ہے جن کے دل نرم ہوتا ہے:

إِذَا ذُكِرَ اللَّهُ وَجِلَتْ قُلُوبُهُمْ وَإِذَا تُلِيَتْ عَلَيْهِمْ آيَاتُهُ زَادَتْهُمْ إِيمَانًا

اللہ کا نام سنتے ہیں، لرز جاتے ہیں، اور قرآن کی تلاوت ہوتی ہے تو ایمان ان کا بڑھتا چلا جاتا ہے۔ لیکن جب دل قسی ہو جائے، سخت ہو جائے، تو پھر پورا قرآن اس کے سامنے تلاوت ہو جائے، اس کو کوئی فرق نہیں پڑتا۔ اور یہ حالت انسان کو ہو جاتی ہے کثرتِ کلام سے، زیادہ بولنے سے۔ کہ ہر وقت آدمی بولتا رہتا ہے دنیا کے کاموں میں۔ زیادہ زبان تو انسان کو اللہ تعالیٰ کے ذکر میں استعمال کرنا چاہیے۔ بس آدمی اللہ تعالیٰ کا تسبیح پڑھے، تحمید پڑھے، تکبیر پڑھے، یہ ساری چیزیں انسان جب زبان سے اللہ تعالیٰ کا ذکر کرتا ہے، خود انسان کے اندر اس پر اثر ہوتا ہے۔ آدمی جب سبحان اللہ، سبحان اللہ کہتا ہے تو یہ انسان کا باطنی ریگ مال کی طرح کام کرتا ہے۔ جیسے آپ کسی لوہے پر زنگ چڑھا ہوتا ہے اور اس پر بار بار ریگ مال وہ کرتے ہیں، رگڑتے ہیں، تو اس کا زنگ ختم ہو جاتا ہے۔ ایسے انسان جب سبحان اللہ، سبحان اللہ کہتا ہے لیکن استحضار کے ساتھ، تو انسان کے اندر جو خرابیاں ہوتی ہیں وہ دھل جاتی ہیں۔ یہ ایک سبحان اللہ اگر آدمی صحیح طریقے سے پڑھے، انسان کے سارے رذائل نکل جاتے ہیں۔ انسان تکبر سے پاک ہوتا ہے، نفرت سے پاک ہوتا ہے، لالچ سے پاک ہوتا ہے، حرص سے پاک ہوتا ہے۔ سبحان اللہ، سبحان اللہ، سبحان اللہ۔ کتنا بڑا وظیفہ ہے۔

اسی طرح اگر انسان الحمدللہ، الحمدللہ کہتا ہے تو انسان کے اندر تمام اچھے صفات پیدا ہو جاتے ہیں۔ گویا انسان اپنے اندر نرسری لگا لیتا ہے۔ الحمدللہ کا مطلب تو یہی ہے کہ اللہ تعالیٰ ہر صفتِ کمال کا مستحق ہے۔ یعنی اللہ تعالیٰ سمیع ہے، بصیر ہے، اللہ تعالیٰ غفور ہے، شکور ہے، حلیم ہے۔ اب یہ چیزیں آدمی انسان پڑھتا رہتا ہے تو اس کے دل پر اس کا اثر ہوتا ہے، انسان کے اندر یہ چیزیں پیدا ہوتی ہیں۔ اپنی زبان کو رطب اللسان ذکر کے ساتھ تر رکھیں۔ جہاں وعظ و نصیحت کی ضرورت ہو وہاں پر لوگوں کو وعظ و نصیحت کریں۔ خاموش نہ رہیں، اپنی زبان کو اپنے ہاتھوں سے ضائع نہ کریں۔ جب آدمی زبان کو استعمال نہیں کرتا تو وہ پھر مفلوج ہو جاتا ہے۔ جیسے ایک آدمی اپنے ہاتھ پاؤں کا مشق کرتا ہے، وہ جس سے آدمی مضبوط ہوتا ہے، اس کو کیا کہتے ہیں؟ ورزش تو کرتا ہے، وہ اپنے آپ سے پہلوان جو بناتا ہے۔ باڈی بلڈر جو ہوتا ہے۔ وہ اپنے ہاتھ پاؤں کو استعمال کرتا ہے اور اس کو مضبوط بناتا ہے۔ تو وہ اپنے ہاتھوں میں کتنا مضبوط ہو جاتا ہے۔ ایک آدمی اگر اپنے ہاتھ کو بالکل استعمال نہیں کرتا، اسی طرح دو دن آپ ہاتھوں کو اس طرح چھوڑ دیں، وہ شل ہو جائیں گے۔ کسی چیز کو ہاتھ نہیں لگا سکیں گے۔ اسی طرح آدمی جب بولتا نہیں ہے، بولنے کے موقع پر، تو انسان گونگا شیطان بن جاتا ہے۔ پھر انسان کو بعض اوقات اندر سے تو وہ ملتا ہے کہ یہاں پر بولو، لیکن وہ بول نہیں سکتا۔ وہ پھر کبھی یہاں سے رخصت ہوتی ہوئی، جب انسان قریب المرگ ہو جائے، وہاں پر بھی اس کو شہادت کی کلمہ کا توفیق حاصل نہیں ہوتا، زبان بوجھل ہو جاتا ہے۔ اس میں طاقت نہیں ہوتی، جس طرح ہاتھ میں پکڑنے کی طاقت نہیں ہوتی۔ تو آدمی جب زبان کو استعمال نہیں کرتا، پھر ضروری مواقع میں بھی اس کا زبان کیا ہو جاتا ہے؟ وہ اس انسان کے کام نہیں آتا، کیونکہ اس نے خود اپنی زبان کو ضائع کیا ہے۔ اللہ تعالیٰ ہم کو اپنی زبان کی حفاظت کا توفیق عطا فرمائے۔

وآخر دعوانا ان الحمدللہ رب العالمین۔

## اہم نکات

ہر لفظ کی نگرانی: انسان کی زبان سے نکلا ہوا ہر لفظ ایک فرشتے کے ذریعے لکھا جاتا ہے، جس کا حساب روزِ قیامت دینا ہوگا۔

زبان کے گناہ: زبان کا غلط استعمال جیسے غیبت، جھوٹ، طعنہ زنی، اور چغلی جہنم میں لے جانے والے اعمال ہیں۔

خاموشی اور حق گوئی: جہاں بولنا نقصان دہ ہو، وہاں خاموشی نجات ہے، لیکن جہاں حق بات کہنا ضروری ہو، وہاں خاموش رہنا گناہ اور کتمانِ حق کے زمرے میں آتا ہے، جس پر اللہ کی لعنت ہے۔

قولِ سدید کا حکم: اللہ نے سیدھی، مضبوط اور ٹھیک بات (قولِ سدید) کہنے کا حکم دیا ہے، جو فتنوں کو روکے، کمزوروں کا سہارا بنے، اور معاشرے میں اصلاح کا باعث بنے۔

زبان کا صحیح استعمال: زبان کی حفاظت کا مطلب صرف برائی سے بچنا نہیں، بلکہ اسے اللہ کے ذکر، وعظ و نصیحت اور امر بالمعروف و نہی عن المنکر جیسے نیک کاموں میں استعمال کرنا بھی ہے۔

زبان اور دل کا تعلق: فضول اور کثرتِ کلام سے دل سخت ہو جاتا ہے، جبکہ اللہ کے ذکر سے زبان کو تر رکھنے سے دل نرم اور انسان کی اندرونی اصلاح ہوتی ہے۔

## خلاصہ

اس بیان میں زبان کی حفاظت اور اس کے صحیح استعمال کی اہمیت پر زور دیا گیا ہے۔ ہر انسان کی زبان سے نکلنے والا لفظ اللہ کی نگرانی میں ہے اور اس کا حساب دینا ہوگا۔ زبان کا غلط استعمال، جیسے جھوٹ، غیبت اور طعنہ زنی، انسان کو جہنم کا مستحق بنا سکتا ہے۔ زبان کی حفاظت کے دو پہلو ہیں: پہلا، اسے بے فائدہ اور نقصان دہ باتوں سے روکنا، اور دوسرا، اسے اللہ کے ذکر، امر بالمعروف، اور حق بات کہنے جیسے مثبت کاموں میں استعمال کرنا۔ قرآن "قولِ سدید" یعنی سیدھی اور مضبوط بات کا حکم دیتا ہے جو معاشرے میں اصلاح کا باعث بنے، فتنوں کو روکے اور کمزوروں کا سہارا بنے۔ جہاں بولنا ضروری ہو، وہاں خاموش رہنا حق چھپانے کے مترادف ہے، جو ایک قابلِ لعنت گناہ ہے۔ لہٰذا، ایک مومن کی ذمہ داری ہے کہ وہ اپنی زبان کو کنٹرول میں رکھے اور اسے خیر کے فروغ کے لیے استعمال کرے تاکہ دنیا و آخرت میں کامیابی حاصل کر سکے۔