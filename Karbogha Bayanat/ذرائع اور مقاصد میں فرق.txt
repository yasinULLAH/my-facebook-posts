اقتباس از

🌹 ظہرکا بیان🌹

موضوع: ذرائع اور مقاصد میں فرق
🎙 اردو بیان :    
 حضرت مفتی سید مختارالدین شاہ صاحب  دامت برکاتھم العالیہ

بمقام: 
مرکز دارالایمان والتقوی کربوغہ شریف
🌙 بروز : بدھ 16 ربیع الأول 1447ھ
☀  بمطابق: 10 ستمبر  2025ء


https://drive.google.com/file/d/1RctSkt514DFJF-f5tYTsIT3000B8HCiQ/view?usp=drive_link

⟪ بِسْمِ ٱللهِ ٱلرَّحْمَٰنِ ٱلرَّحِيْمِ ⟫

⟪ عنوان: مقاصد اور ذرائع میں فرق: دین کی حقیقی روح ⟫

⬅ مقاصد اور ذرائع کا تعارف ➡

ایک ہے مقاصد، دوسری چیز ہے ذرائع۔ ذرائع کے ذریعے، ذرائع کا مقصد مطلب یہ ہے کہ جن ذریعوں، جن وسائل سے، ذرائع سے مقاصد حاصل ہوتے ہوں۔ مثلاً مقصد یہ ہے کہ آدمی مثلاً نماز، نماز پڑھے۔ نماز ایک مقصد ہے۔ اب مقصد، اس کے لیے ذرائع بھی ہیں۔ مسجد میں کیسے آئے، کس راستے سے آئے، کون سے راستے کو اختیار کیا جائے، کہاں بیٹھ جائے، کس جگہ نماز پڑھے، یہ سارے ذرائع ہیں۔ اصل چیز کیا ہے؟ مقصد ہے۔ مقصد حاصل ہو جائے۔

ایک آدمی کا مقصد یہ ہے کہ وہ پیسے کماتا ہے۔ اب ایک ذریعہ رشوت ہے، جھوٹ ہے، ڈاکہ ہے، چوری ہے۔ یہ سارے کے سارے اس کے ذرائع ہیں۔ اور اس کی وجہ سے لوگ پیسے کماتے ہیں۔ کوئی حلال کماتا ہے، کوئی حرام کماتا ہے۔ حرام بھی ذرائع، ذرائع حرام بھی ہو سکتے ہیں، حلال بھی ہو سکتے ہیں۔

⬅ جب ذرائع مقاصد بن جائیں ➡

اسی طرح دوسرے امور ہیں۔ لیکن جب ذرائع اور مقاصد آپس میں خلط ملط ہو جائیں، ذرائع کو لوگ مقاصد سمجھیں، تو اس سے پھر گڑبڑ پیدا ہو جاتی ہے، اگرچہ حلال ذرائع کیوں نہ ہوں۔ ذرائع دو قسم کے ہیں: حلال بھی ہو سکتے ہیں، حرام بھی ہو سکتے ہیں۔ لیکن نقصان کہاں ہوتا ہے؟ کہ جہاں ذرائع کو، یعنی وسائل کو، اس کو اصل سمجھا جائے۔

درود شریف پڑھیے۔

مثال کے طور پر تزکیہ ایک مقصد ہے کہ انسان کو تزکیہ حاصل ہو جائے۔ یعنی اس کے اندر سے شرک، نفاق، کفر اور بے ایمانی، بدعہدی، خیانت، یہ تمام چیزیں اس سے دور ہو جائیں۔ یہ برے اوصاف دور ہو جائیں۔ اور اس کے بجائے اس کے اندر امانت، دیانت، عفت، شکر گزاری اور اخلاص، مخلوق کی خیر خواہی وغیرہ، اس طرح بہت سی اچھی اوصاف اس کے اندر آ جائیں۔ یہ ہے تزکیہ کا مقصد، یہ تزکیہ ہے۔

⬅ تزکیہ: مقصد اور اس کے ذرائع 🌿 ➡

اب اس کے لیے ذرائع ہیں۔ ذریعہ، کسی نے، جب لوگوں کے اندر گڑبڑ زیادہ پیدا ہو گئی، تو اصل چیز تو خوراک ہے۔ انسان اگر ٹھیک ٹھاک رہے، ٹھیک ٹھاک رہے، صحت مند ہو، تو اس کے لیے کسی دوائی کی ضرورت نہیں ہے۔ وہ ساگ کھائے، کبھی بھنڈی کھائے گا، کبھی کدو کھائے گا، کبھی چاول کھائے گا، کبھی کچھ کھائے گا، کچھ کھائے گا، بس ٹھیک چلے گا۔ صحت مند ہے۔ لیکن علاج اس وقت شروع ہو جاتا ہے کہ جب کہیں درد ہو رہا ہو، کہیں پیٹ خراب ہو رہا ہو، کبھی دماغ چکرا رہا ہو، پھر یہ چیزیں، پھر لوگ ڈاکٹروں کے پاس جاتے ہیں۔ تو ڈاکٹر کے پاس جانے کا مطلب یہی ہوتا ہے کہ میں تندرست ہو جاؤں، صحت مند ہو جاؤں۔

تو وہ بھی کوشش کرتے ہیں ڈاکٹر کہ کبھی اگر بچہ ہے، تھوڑی سی میٹھی سی دوائی، جس کے اندر کڑوی چیز ہو، لیکن وہ میٹھی میٹھی دوائی پلائے تاکہ وہ بدک نہ جائے۔ اور جو تھوڑا تگڑا ہو، تو اس کو کونین دیتے ہیں تاکہ جلدی ٹھیک ہو جائے۔ کونین دیتے ہیں، کوئی، پھر بعض جو چست ہوتے ہیں، اس کو انجیکشن لگاتا ہے۔ بیماری بیماری کا فرق ہوتا ہے۔

اس طرح یہ جو نقشبندیہ ہے، چشتیہ ہے، سہروردیہ ہے اور یہ علاقوں کے نام ہوتے ہیں دراصل۔ اس علاقے میں کوئی تھا، اس نے اس لیے شروع کیا ایک طریقہ۔ مثلاً جہاں بادشاہوں کے مظالم تھے، وہاں لوگ زیادہ اللہ اللہ جہراً نہیں کر سکتے تھے تو اس نے کہا کہ تم خفیہ خفیہ کرو، درباروں کے اندر۔ اب مقصد تو یہی تھا کہ ٹھیک ہو جائے، چاہے شربت سے ٹھیک ہو جائے، چاہے انجیکشن سے ٹھیک ہو جائے، چاہے کسی چیز سے ٹھیک ہو جائے۔ انہوں نے یہی، ہے اللہ کا ذکر، لیکن ترتیب بتائی کہ آپ اس طرح کریں۔ اس سے فائدہ اس کو ہوا۔ تو وہ کہتے ہیں کہ فلاں ڈاکٹر ٹھیک ہے، فلاں ڈاکٹر ٹھیک ہے، اس سے مجھے فائدہ ہوا۔

کسی نے کہا کہ یہ کام اس سے نہیں ہوتا، یہ پیناڈول گولی کی نہیں ہے، اب تھوڑا سا اس میں سخت گولی چاہیے۔ تھوڑا سا اس میں ضرب لگائیں تاکہ یہ کیا ہو جائے، یہ دل پر اثر کرے۔ تو اس نے اس کے لیے کہا کہ تم کیونکہ اپنے دل میں اللہ پاک کے نام کو ڈال رہا ہوں۔ اب یہ کیا ہے؟ ڈالا تو نہیں آپ نے۔ آپ نے ایک کوشش کی، آپ نے ایک محنت کی، مانگتا کس سے ہے؟ اللہ تعالیٰ سے ہے۔ اب دل نرم کرنے کے لیے ایک ترتیب تھی۔ دل نرم ہو جائے، رقت پیدا ہو جائے اس کے اندر، اس کے اندر للہیت پیدا ہو جائے۔ میں نے غیر اللہ کو نکال دیا، لا الہ الا اللہ۔ پھر آخری سبق جو ہوتا ہے، وہ کہتے ہیں کہ تصور کرو کہ میں نے، یا اللہ میں نے تو کاشت کیا، عمل اُگانا کس نے ہے؟ تو کہتے ہیں اللہ، اللہ، اللہ۔ اب ایک طریقہ ہو گیا۔

بعض نے قادریہ نے وہی اسباق ہوتے ہیں، اِدھر اُدھر کے کر کے تقریباً مقصد ایک یہی ہوتا ہے کہ آدمی کس طرح اس کے دل سے غیر اللہ نکل جائے، اس کی بجائے اس کے اندر للہیت آ جائے۔ مقصد ہے۔

اب میں آپ کو بتاؤں اگر کوئی نقشبندیہ میں، کہے نقشبندیہ اچھا ہے، سہروردیہ اچھا ہے، فلانی اچھا ہے، فلاں اچھا ہے۔ میں تو نقشبندی ہوں، دوسرا کہتا ہے میں تو سہروردی ہوں، تیسرا کہتا ہے میں چشتی ہوں۔ اور ذکر نہیں کرتا۔ وہ جو کام ہے وہ نہیں کرتا۔ نہ اپنے سے بیماریاں دور کرتا ہے، نہ بخل دور کرتا ہے، نہ ریاکاری کو چھوڑتا ہے، نمائش بدستور جاری ہے، اسی طرح ویڈیو ہے، آڈیو ہے، میرا نام ہو جائے، میرا دھوم دھام ہو جائے۔

⬅ رسم پرستی اور دین کی روح کا ضیاع 💔 ➡

تو آپ مجھے بتائیں کہ اس نے وسائل کو تو اختیار کیا، ذرائع کو، لیکن مقصد سے غافل ہو گیا۔ تو کیا اس کو فائدہ ہو گا؟ کیا فائدہ اس کو ہو گا بھئی آپ مجھے بتاؤ، سوائے نمائش کے۔ تو جب مقاصد، جب ذرائع مقاصد کی جگہ لے لیتی ہے، تو مقاصد ختم ہو جاتے ہیں، مقاصد، تو یہ پھر یہ بھی رسمی بن جاتے ہیں، کیا بن جاتے ہیں؟ یہ وسائل کیا ہوتے ہیں؟ یہ بھی رسمی ہو جاتے ہیں۔

اب میں کسی کو، اب کہتا ہوں، کسی کو، آپ مثلاً بہت اچھے علماء ہیں الحمدللہ ماشاءاللہ، علماء ہیں، صلحاء ہیں، لوگوں کے خلفاء ہیں۔ تزکیہ کے اس نظام سے آپ گزر چکے ہیں، مختلف۔ اب یہاں کوئی نہ ماننے والا ہو کہ میں نہ چشتیہ کو مانتا ہوں، نہ قادریہ کو مانتا ہوں، اس میں سے ایک چیز کو بھی نہیں مانتا، بس میں اللہ و رسول کو مانتا ہوں۔ ٹھیک بات کہتا ہے، غلط بات تو نہیں کرتا۔ لیکن وہ، اس کو کہتے ہیں کچھ نہ مانو، تم حیا کو مانتے ہو یا نہیں مانتے کہ حیا اللہ پاک کا حکم ہے، اگر حیا نہ ہو تو پھر تو کیا ہے، جو چاہو وہ کرو۔ جس طرح یہ امریکہ اور یہ اسرائیل اور اس کے جو حواری ہیں جو اس کے پاس آتے جاتے ہیں، یہ وہ بے حیا ہیں کہ خود کہتے ہیں کہ حقوقِ انسانی کی کیا کرو، حقوقِ انسانی ہونے چاہیے، حقوق کی ادائیگی کرو، ہم حقوق کے علمدار ہیں، علمبردار ہیں، اور خود اپنوں کے ساتھ بھی ٹھگی کرتا ہے۔ جس نے اس کو اڈے دے دیے بے غیرتوں نے، اس سے جب اسکواڈرن، جہاز اڑا کر اس پر حملہ کرتے ہیں۔ تو یہ، ان لوگوں سے آپ کہہ دیں کہ بھئی یہ حیا، میں بتاتا ہوں کہ حیا اچھی چیز ہے یا بری چیز ہے؟ حیا کا حاصل کرنا ضروری ہے یا ضروری نہیں ہے؟ کم از کم آدمی عہد سے ڈرے، جو آدمی بدعہدی سے نہیں ڈرتا، عہد شکن ہے، تو اس کے اندر حیا کہاں ہے؟

سخاوت اچھی ہے یا بری ہے؟ اب بتاؤ مجھے ایک جواب دیا کرو۔ اچھی ہے۔ خیانت اچھی ہے یا بری ہے? بری ہے۔ امانت داری اچھی ہے یا بری ہے؟ اچھی ہے۔ شکر گزاری، وفاداری، وفادار آدمی کے ساتھ دوستی کرو۔

یہ ہمارے پاس ایک شعر ہے موبائل میں، وہ کہتا ہے:
❝ کہ غیرتی دشمن سے ❞
❝ بے غیرت دوست سے غیرتی دشمن اچھا ہے۔ ❞
❝ اس سے اپنے آپ کو بچایا کرو۔ ❞
❝ غیرتی دشمن کے اندر کچھ نہ کچھ حیا ہوتی ہے۔ ❞
❝ غیرتی ہے، دشمن ہے، لیکن حیا والا ہے۔ ❞
❝ لیکن بے غیرت کے اندر، اس کی دوستی سے اپنے آپ کو بچاؤ۔ ❞

میں تو پاکستانیوں کو کہتا ہوں کہ زیادہ امریکہ کے اِدھر اُدھر نہ جایا کرو۔ یہ بے غیرت دوست ہے۔ بے غیرت۔

❝ نہ دوستی دے بے غیرت نہ زان ستا ❞
❝ غیرتی دشمن کے سہ نہ سہ حیا وی ❞
❝ دِ دوستی دے بے غیرت نہ زان ستا ❞

پشتو کے شاعر بھی بڑے زبردست ہوتے ہیں، اردو والے زبردست ہیں۔
❝ غیرتی دشمن کے سہ نہ سہ حیا وی ❞
❝ دِ دوستی دے بے غیرت نہ زان ستا ❞

غیرتی دوست کے اندر کچھ نہ کچھ حیا ہوتی ہے، خیال رکھتا ہے۔ ہے دشمن، لیکن خیال رکھے گا۔ لیکن بے غیرت دوست سے اپنے آپ کو بچایا کریں۔ جس نے بھی ان بے غیرتوں کے ساتھ دوستی کی ہے، اس نے اس کو کیا دیا ہے مجھے بتائیں ابھی تک۔ بس اس کو یہ چلا کہ میں امریکہ گیا، میں امریکہ آیا، مجھے امریکہ نے بلایا، لعنت ہو تم پر، تمہارے خیالات پر۔ میں نے اس کو اڈے دے دیے ہیں، مجھے حفاظت کرے گا۔ انہی اڈوں سے تم کو مارے گا۔ میں نے کل آپ کو یاد ہے؟ کل آپ کو یاد ہے کہ میں نے کہا کہ یہی لوگ تمہارے، اس کی آگ تمہارے پاؤں تک پہنچ گئی۔ لیکن مغرب کو پہنچ گئی۔ یہی بات یہاں تھے، اسی وقت میں نے کیا تھا دو بجے۔ اور وہ آپ نے دیکھ لیا۔ جب حد فاصل نہ ہو، امریکہ نے کہا کہ ہم نے نہیں کیا، تو پھر اڈے کس کے استعمال ہو گئے؟ کس نے کیا؟ پہلے کہتے ہیں کہ ہم نے کیا ہے۔

یہ ہے، میں عرض کرتا ہوں کہ آپ تو مانتے ہیں، غیرت اچھی چیز ہے یا بری چیز ہے؟ شکر گزاری اچھی چیز ہے، امانت داری اچھی چیز ہے۔ تو مانتے ہو۔ لیکن اگر کہا جائے کہ یہ تصوف سے حاصل ہوتا ہے، ہیں، یہ کہاں سے آئی؟ فرق کیا ہے؟ دراصل اس بیچارے کو پتہ نہیں ہے۔ اس نے جو اس کی تردید کرتا ہے، اس نے وہی اسی صوفی کو دیکھا ہے جو ایک پیسے کے لیے زمین سے عرش تک چھلانگ لگاتا ہے۔ اس نے اس صوفی کو دیکھا ہے کہ جہاں بھی کوئی پانچ چھ روپے ملتا ہو، یہاں سے گدڑی لے کر وہاں جاتا ہے۔ وہ کہتا ہے یہ صوفی ہے۔ بھئی یہ صوفی نہیں ہے۔ تصوف وہ ہے جو میں نے بتا دیا۔ اس سے کسی کا انکار نہیں ہے۔

لیکن جب ان چیزوں نے، ذرائع نے مقاصد کی جگہ لے لی، تو مقاصد بھی بدنام ہو گئے۔ اور وہ مقاصد حاصل بھی نہیں ہوتے۔ اب کوئی کہتا ہے کہ مزاروں کو درباروں کو سجاؤ، یہ تصوف ہے۔ کوئی کہتا ہے رباب بجاؤ، یہ تصوف ہے۔ کوئی کہتا ہے کہ طوافیں کرو۔ تو جب کوئی دیکھے گا، واقعی جو عالم دیکھے گا، وہ تو کہے گا کہ یہ حرام ہے، بدعت ہے۔

لیکن اس کو کہو کہ یہ چیزیں ٹھیک ہیں جو حاصل ہو جائیں؟ کہے گا ٹھیک ہے۔ تو کبھی کبھی مقاصد میں ہمارا کوئی اختلاف نہیں ہوتا۔ مقاصد میں ہمارا اختلاف تھا؟ نہیں تھا۔ اختلاف کہاں آ گیا؟ ذرائع میں آ گیا۔ اور ذرائع میں کیوں آ گیا؟ کہ ذرائع سے ہم نے ذرائع کو اصل سمجھا، مقاصد کو پیچھے چھوڑا ہے۔ مقاصد کی کو نمبر دو پر رکھا۔

⬅ تبلیغی جماعت: مقصد اور ذرائع ➡

مثلاً یہ تبلیغ ہے، ہماری جماعت ہے، اللہ پاک اس کو آباد رکھے۔ بڑا کام کیا اس نے۔

درود شریف پڑھیے۔

یہ جماعت ہے، اس نے کام کیا۔ اس کے کچھ مقاصد تھے، کہ لوگوں کے اندر ایمان رچ بس جائے۔ ایمان اس کے اندر آ جائے۔ اللہ تعالیٰ پر اعتماد بڑھ جائے، اللہ تعالیٰ سے ہونے کا یقین پیدا ہو جائے، اور جو اللہ کہے اس کو مان کر چلے۔ جو اس پر ایمان ہے۔ رسول اللہ ﷺ کے طریقوں کو اپنائے، اسی پر چلے۔ پھر اس کے لیے علم سیکھے تاکہ وہ تھوڑا سا جو کام کرتے ہیں وہ تو سیکھ لے۔ پھر ذکر کی روشنی حاصل کرے کہ تاکہ وہ نام و نمود کا شکار نہ ہو جائے۔ پھر اس کے بعد جب اللہ سے خوب جڑ جائے گا تو یہ مسلمانوں کے ساتھ خیر خواہ ہو گا۔ اکرامِ مسلم کرے گا۔ یہی اخلاق ہے۔ یہ سارا سفیان، سفیانی اصول، صوفیاء کے اصول ہیں، یہ ہے تصوف، کون؟ مولانا الیاس ◌ؒ۔ اس لیے وہ کہتے ہیں کہ ہماری خانقاہ چلتی پھرتی خانقاہ ہے۔ چلتی پھرتی خانقاہ ہے۔

اور خلوص نیت، اخلاصِ نیت۔ اب یہ ساری چیزوں سے جب آپ ٹھیک ہو جائیں، پر ہو جائیں، پھر دوسروں کو بھی کہو کہ یار تم بھی اس طرح کرو۔ اب اس کے لیے انہوں نے کچھ وسائل بنائے، ذرائع بنائے کہ کیا ہونا چاہیے؟ عصر کے بعد ایک آدمی بات کرے اور دوسرے چند ساتھی جائیں وہ پکڑ پکڑ کر کے اس کو لائیں۔ وہ بتائیں۔ راستے پر سیدھا جائیں، ایک طرف جائیں، اور لوگوں کے گھروں کو کھٹکھٹائیں لیکن دروازے کے سامنے نہ کھڑے ہوں، نہ ہو جائیں۔ ادب آداب سکھاتے ہیں۔ اور شبِ جمعہ کو یا جو بھی جہاں ہو، اس میں جانا ہوگا، اس کے لیے لوگوں کو اکٹھا کر کے لایا کریں۔ تاکہ وہ بھی ٹھیک ہو جائے۔ کتنا پاکیزہ کام ہے!

اس کو باقی وہ کیا، چلہ لگائیں، تاکہ ہر سال آپ تازہ رہیں۔ چلہ لگائیں۔ چار ماہ پہلے لگائیں تاکہ آپ کام کو سیکھ لیں۔ پھر تازگی کے لیے چلہ لگایا کریں۔ یہ سارے ذرائع ہیں۔ ذرائع ہیں یا مقاصد ہیں؟ اگر ایک آدمی گپ شپ میں لگاتا ہے، راستے میں جاتا ہے، عورتوں کو بھی دیکھتا ہے، اچھے محل کو دیکھتا ہے کہ واہ یہ ہمارا ہوتا ہو گا، یہ گشت ہے۔

یہ وسائل ٹھیک ہیں، وسائل بھی حلال، وسائل بھی ٹھیک ٹھاک تھے، لوگوں کو فائدہ بھی ہو رہا ہے، لیکن یہ وسائل ہیں، کیا ہیں؟ ہیں وسائل۔ اگر میں ٹھیک نماز پڑھتا ہوں، روزہ رکھتا ہوں، سب بالکل ٹھیک کرتا ہوں، لیکن میں نے تین دن نہیں لگائے، مجھے کوئی مسلمان نہیں کہتا۔ تو اس کا مقصد حاصل ہے؟ یہ غرباء غریب ہیں۔ ایک آدمی مجھے کہا، بزرگ تھا، وفات ہو گیا ہے۔ اس نے کہا کہ کیا وجہ ہے جو آدمی جس کی چار کالی پگڑی ہو، وہ جب آپ کے ساتھ مل جاتا ہے، تو اگر آپ نے کہا کہ میں نے کربوں میں وقت نہیں لگایا، وہ کہتا ہے تم مسلمان بھی نہیں ہو۔ تو کیا اگر کوئی کربوں میں وقت نہ لگائے، ٹھیک ٹھاک مسلمان ہو، وہ مسلمان ہے یا مسلمان نہیں ہے؟ تو ذرائع اور مقاصد کا اتنا فرق ہوتا ہے۔

اب اگر صرف آدمی یہ لوگ کہیں کہ تم نے گشت کرتے ہو یا نہیں کرتے؟ یہ تو ہونا چاہیے، یہ نہیں کہ نہیں ہونا چاہیے۔ لیکن مقصد بھول گیا۔ کہ لوگ نیک ہو جائیں، لوگ اگر کسی پیر کے ساتھ نیک ہو جاتا ہے، تم خفا ہو جاتے ہو۔ وہ کیوں نیک ہو گیا وہاں؟ ہمارے ساتھ کیوں نہیں نیک ہوا؟ تو کیا یہ لوگوں کو نیک بنانے کا مشن ہے یا اپنا بنانے کا مشن ہے؟ آپ مجھے بتاؤ۔ یہ کس، نقصان کس نے کیا؟ کہ ذرائع نے کیا کیا، یہ جو ذریعہ تھا وہ مقصد بن گیا۔ تین دن بھی لگاؤ، ڈھائی گھنٹے بھی لگاؤ روزانہ، مجھے یہ چیزیں آتی ہیں۔ میں خود بھی۔ وہ کہتے ہیں ایک آدمی ذکر کرے، ایک متکلم رہے، اور جو امیر ہو وہ پیچھے جائے تاکہ اس کا تکبر پیدا نہ ہو جائے۔ یا یہ ہے کہ ریوڑ چلانے والا، یہ جو بکریاں چلانے والے ہوتے ہیں، یہ بکریاں والا پہلے آگے جاتا ہے یا پیچھے جاتا ہے؟ پیچھے جاتا ہے۔ تاکہ کوئی ریوڑ، چاہے کوئی وہ، وہ بکری غلطی نہ کرے۔ تو یہ ساری چیزیں ٹھیک ٹھاک چلتی ہیں، بہت فائدہ اس کا ہوا۔

لیکن اگر آج کوئی آدمی کہہ دے کہ جو گشت نہیں کرتا، جو فلاں چیز نہیں کرتا، جو فلاں چیز نہیں کرتا، یہ گویا مسلمان نہیں ہے، تو یہ اس نے مقصد کو چھوڑا، ذریعہ کو پکڑا۔ کہے کوئی اس راستے سے مسجد سے آ جائے، اس کی نماز نہیں ہوتی، یہاں سے آئے گا تو ہو جائے گی۔ یہ تو راستہ ہے، یہاں سے کوئی آ جائے، اس کی بھی نماز ہوتی ہے، اس کی بھی نماز ہوتی ہے، اور وہاں سے جو آتا ہے اس کی بھی نماز ہوتی ہے۔ یہ ہمارے یہاں، ہمارے وہ مدرسے کے پڑوسی ہیں یہاں رہتے ہیں، وہ یہاں سے آتے ہیں۔ تو نماز تو ہو جاتی ہے۔ یہ بڑی، یہ بڑا وہ ہوتا ہے نقصان ہوتا ہے۔

مثلاً ایک کام تم نے شروع کیا کہ اسلام کی کہ اسلام کو ترقی مل جائے، اسلام کا نام بلند ہو جائے، اللہ کا نام بلند ہو جائے، اسلامی نظام نافذ ہو جائے۔ وہ بہت اچھا مقصد ہے۔ اس کے لیے طریقے اختیار کرتے ہیں، مختلف طریقے لوگ اختیار کرتے ہیں، اختیار کیا۔ تنظیم بنا لیا۔ تنظیم میں آگے چل چل کر کے عہدے تقسیم ہوئے، یہ سارے عہدے تو وسائل ہیں۔ اس وسائل میں ایسے لگ گئے کہ وہ جو عہدہ مجھے نہیں ملتا تو میں تمہاری جماعت سے بھی نکل گیا۔ تو یہ کیا ہے؟ کہ مقصد، ذریعہ نے کیا لیا؟ مقصد کی جگہ کو پر کر دیا۔ پھر تنافس پیدا ہوتا ہے، تم اس کے ساتھ ہو، تم اس کے ساتھ ہو۔ اسلام وہاں رہ جاتا ہے جہاں ہوتا ہے، اور پارٹیاں وجود میں آ جاتی ہیں۔ تو یہ نیک کاموں سے اس طرح پارٹیاں بنتی ہیں۔ ہوتے نیک ہیں، مقصد بھی نیک ہوتا ہے، ذریعہ بھی نیک ہوتا ہے، غلط نہیں ہوتا۔ کبھی تو ذریعہ بھی غلط ہوتا ہے۔ جیسے جمہوریت، میری طبیعت نہیں چلتی اس سے۔ وہیں سے آیا ہے، کہاں سے؟ جو چیز امریکہ سے آئے اس سے شک کی انتہائی نگاہ سے دیکھا کرو۔ اپنا فائدہ اگر لے سکتے ہو لے لو، اپنا فائدہ اگر لے سکتے ہو، اس کو استعمال کر کے لے لو، لیکن پھر جس طرح وہ تم کو ٹشو کی طرح پھینکتے ہیں تم بھی اس کو ٹشو کی طرح پھینکو۔

تو اب یہ سارے کام درست ہیں، جائز ہیں، لیکن اس کے لیے اس کو مقصد کو نہ بھولیں۔ کہ مقصد تو تھا کہ اللہ کا کلمہ بلند ہو، اب وہ مقصد یہ بن گیا کہ میری پارٹی بلند ہو، میری کرسی بلند ہو، میری وہ کیا ہے، جو میں طریقے، میرے طریقے ہیں وہ بلند ہوں۔ اب اگر کسی سے کہہ دیں کہ یہ چیز قرآن و سنت کے خلاف ہے، وہ اتنا خفا، اتنا اس کو وہ نہیں لے گا، کہو کہ یہ جمہوریت کے خلاف ہے، اوہ جمہوریت کے خلاف ہے! ہے یا نہیں ہے؟ اب اس سے آپ کیا کہو گے؟ کہ جمہوری اصولوں کے خلاف ہے۔ حالانکہ جمہوری اصولوں کو آپ جانتے ہیں کہ یہ خود کیا کرتے ہیں۔ یہ امریکہ والے، یہ روس والے۔ تو میں عرض کرتا ہوں کہ یہ ساری جماعتیں ہماری اپنی جماعتیں ہیں، لیکن مقاصد کو نہ چھوڑیں، مقاصد کو، میرا مقصد یہی ہے صرف۔ چاہے وہ تبلیغی جماعت ہے، چاہے وہ صوفیاء کی جماعت ہے، اب مدرسہ، کا مقصد یہ ہے کہ مجھے علم حاصل ہو جائے۔ یہی ہے؟ اور کوئی بات ہے؟ علم حاصل ہو جائے۔ اس کے لیے ایک ٹلی ہے، ٹنگا ٹنگا ٹنگا ٹنگا ٹنگا، وہ کیوں ہے؟ یہ وسیلہ ہے کہ بھئی ایک کلاس تبدیل ہو گیا، دوسری کلاس میں چلے جاؤ۔ کتنی ٹلی بج گئی؟ دو، ہاں دوسری کلاس ہے۔ کتنے بج گئے؟ تین، تین کلاس ہے۔ زیادہ ٹنگا ٹنگا ہوئی، کہو کہ چھٹی ہے۔ ایک یہ ہو گیا۔ کلاسیں بن گئیں۔ کلاسوں میں استاد چلے گئے۔ اپنے وقت پر جاتے ہیں، آتے ہیں۔ مقصد علم ہے۔

اگر اس کلاس میں آدمی چلا جائے، استاد کو سبق تو آتا نہیں ہے خود، وہ قصے، قصہ سنایا کرے۔ قصہ سے کام چلائے۔ فلاں قصہ ایسا ہے، فلاں قصہ ایسا ہے۔ کلاس پوری، وسیلہ پورا کیا، ٹلی پر پہنچ گیا، وہاں بیٹھ گیا، طلباء کے ساتھ بیٹھ گیا، دو حرف یاد تھے وہ بتا دیے، باقی نہیں یاد تھے، اس کے لیے وقت کو ٹال ٹال کر کے کیا کیا؟ آخر تک پہنچا دیا۔ اس کی حق ہے تاکہ ٹلی بج جائے۔ غیر ضروری بحث شروع کر دی، غیر ضروری بحث، کوئی بحث کی ضرورت نہیں تھی، وہ شروع کر دی۔ تو آپ مجھے بتائیں کہ اس مدرسہ، یہ مدرسہ مقصد کو پورا کرتا ہے؟ میں یہ بات نہیں کرتا کہ ایک صوفیاء بیچارے کو پکڑ لو، یہ ساروں کے اندر یہی ہے۔ چاہے مدرسہ ہے، چاہے تنظیم ہے، چاہے مثلاً سپاہِ صحابہ ہے، بہت بڑی مبارک تنظیم ہے۔ لیکن اگر ہم چاہیں کہ اس کے ذریعے سے ہم بھی کچھ نام پیدا کریں، تو مقصد ختم ہوا یا نہیں ہوا ختم؟ پھر سینکڑوں کیا بن جائیں گی اس طرح؟ تو جب تک ہماری اس امت کی نظر حقائق پر نہیں ہو گی، مقاصد پر نہیں ہو گی، یاد رکھیں یہ کامیاب نہیں ہو سکتا کیونکہ یہ رسم کا دم پکڑا ہوا ہے۔ جس کی وجہ سے رسمیات میں افتراق ہوتا ہے، کیا ہوتا ہے؟ افتراق، انتشار اور پارٹیاں بنتی ہیں۔ مقصد ایک ہے۔ اس پر کوئی پارٹی نہیں بنتی۔ میرا رب مجھ سے راضی ہو جائے، میرا رب مجھ سے راضی ہو جائے، یہ کام کرتا ہوں میں اسی لیے۔ پھر جو غلط ہو گا اس کو غلط، غلط کہیں گے، جو ٹھیک ہو گا اس کو ٹھیک، ٹھیک کہیں گے۔ پھر پارٹی نہیں ہے۔

تو یہ بات میں نے اس طرح ذکر کیا کہ آج کل عموماً، ان عام طور پر، بہت سے اچھے لوگ بھی ہیں، نیک لوگ بھی ہیں، صالح لوگ بھی ہیں، اسی لیے دنیا چل رہی ہے۔ لیکن اکثر ایسے لوگوں کی جماعتوں، جمعیتوں اور ان چیزوں کا ہے کہ جو صرف ان رسوم پر چلتے ہیں جو مقاصد حاصل کرنے کے لیے بنائے گئے تھے، اور مقاصد کو اس سے اکثر غافل ہو گئے، مقاصد سے اس کے ذہن سے اجھل گئے۔

⬅ امام غزالی ؒ کی تمثیل: ایک ہی جگہ گھومنے والا گدھا 🔄 ➡

میں آپ کو امام غزالی ◌ؒ کی ایک بات سناتا ہوں۔ وہ کہتا ہے، اس کا، وہ طویل ہے لیکن میں مختصر کر کے کہوں گا۔ کہ ہم بہت محنت کرتے ہیں لیکن جہاں ہیں وہیں ہوتے ہیں۔ پہلے تھوڑی سی غلطیاں کرتے تھے، کبھی کبھی چرس کا دانہ پی لیا، پھر رو پڑے یا اللہ غلطی ہو گئی، کم از کم انسان کو یہ پتہ تو ہو گیا کہ میں، میرا ایک رب ہے، میں نے اس کی نافرمانی کی۔ اس کو بھی جنت تو ملے گی جب بھی ملے، کیونکہ یہ اللہ تعالیٰ کے لیے پریشان ہے کہ میرا رب مجھ سے ناراض ہے۔ یا کوئی اور غلطی کرتے، بدنظری ہو گئی، غلطی کرتا ہے۔ تو توبہ کرتا ہے، روتا ہے۔

پھر وہ توبہ کرتا ہے، بس یہ کام کچھ کام نہیں کرتا۔ جب توبہ کرتا ہے، نہ بدنظری کرتا ہے، نہ کچھ کرتا ہے، نمازیں پڑھتا ہے، تہجد کرتا ہے، اب وہ کہتا ہے کہ مجھے اچھے اچھے خواب آنے لگے۔ اب یہ دوسری دلدل میں پھنس گیا۔ بارش سے بھاگا، پرنالے کے اندر کھڑا ہو گیا۔ پھر سوچتا ہے کہ میرے متعلق لوگ کیا کیا کہتے ہیں؟ بزرگ ہے یا بزرگ نہیں ہے؟ یہ غلطی اس پہلی غلطی سے زیادہ ہے۔ کیونکہ پہلی غلطی میں آپ کو ندامت تھی۔ اور ندامت ایک ایسی چیز ہے کہ وہ انسان، آپ انسان کے سامنے نادم ہو جائیں کہ مجھ سے غلطی ہو گئی، اس کو وہ تم سے خوش ہو جاتا ہے کہ کم سے کم اپنی غلطی پر نادم ہو گیا۔ جب اپنے رب کے سامنے نادم ہو جائے، تو کتنی بڑی بات ہے۔ اس پر یہ سوچتا ہے کہ اب میری تعریف کوئی کرتا ہے یا نہیں کرتا؟ اس مرض میں مبتلا ہو جاتا ہے۔ پھر اس سے نکل جاتا ہے۔ پھر اس کو کشف ہوتا ہے، اچھے خوابیں آنا، کشف آنا، اور اس جنجال میں پھنس جاتا ہے۔ اب یہ، یہ پہلے سے خطرناک ہے۔ اسی لیے اگر کسی نے کہا کہ خدا کی قسم تم کو تمہاری معافی نہیں ہو گی، تو جہنمی ہے۔ کیونکہ تم نے اللہ تعالیٰ کی مغفرت پر کیا لگا دیا، ڈاکہ ڈال دیا۔

تو وہ کہتے ہیں کہ وہیں ہیں۔ پھر وہ کہتے ہیں کہ یہ ہمیں کرامت مل جائے، یہ ہو جائے، وہ ہو جائے، پھر اس چیزوں کے چکر میں پڑ جاتا ہے۔ تو اس نے ایک مثال لکھی ہے کہ یہ پہلے زمانے میں گدھوں کو یا بیلوں کو یا گائیوں کو، یہ اس سے تیل نکالتے تھے، تیل نہیں وہ جو شیشم کے تیل ہوتے ہیں، اس میں دانے ڈال کر اس پر، اس کو کُھلو کہتے ہیں۔ کُھلو پر اس کو گدھے کو باندھ کر آنکھیں بند کر دیتے ہیں۔ تو گدھے کا خیال ہوتا تھا کہ میں کڑبوغہ سے چل کر کراچی تک پہنچ گیا ہوں۔ لیکن جب آنکھیں کھلتی ہیں تو وہیں کھڑا ہوتا ہے۔ تو وہ فرماتے ہیں کہ ہمارا یہی حال ہے۔ یہی حال ہے کہ رسوم میں ایک رسم سے دوسری رسم میں چلے جاتے ہیں۔ تو جو شخص اپنے رب کو ماویٰ، ملجا، محبوب، مطلوب بنائے گا کہ وہی میرا مطلب ہے، وہ نہ کسی خلافت کا فکر کرے گا کہ میں خلیفہ بن جاؤں۔ اگر یہ خلیفہ بننے کا شوقین ہے، تو یہ کس، یہ خدا کا شوقین ہے یا خلیفہ بننے کا شوقین ہے؟ اب چلو آپ بتائیں۔ خبردار! میں تمہارے رگوں پر ہاتھ رکھتا ہوں، پتہ ہو جائے۔ یہ ساری چیزیں یہ دنیا پرستی ہے، نام خدا پرستی رکھا ہے۔ تم خدا پرست بن جاؤ، تمہارا رب تمہارے ساتھ ہے۔ تمہاری حفاظت بھی کرے گا، تمہارے کام بھی کرے گا، اگر تم کو کسی نے نقصان پہنچایا، اس نقصان سے اتنا فائدہ امت کو ہو گا کہ کفار اس طرح سر پکڑیں گے کہ یہ اچھا تھا۔ اللہ تعالیٰ تمہارے ساتھ ہو گا۔ لیکن یہ تب ہو گا کہ تم مقاصد کو سمجھیں اور مقصد کو اپنانے کی کوشش کریں، اصل مقصد اللہ تعالیٰ کی خوشنودی ہے، اللہ تعالیٰ کی خالص بندگی ہے۔ اللہ تعالیٰ ہم سب کو اللہ تعالیٰ کی خوشنودی، رضامندی اور اللہ تعالیٰ جل جلالہ کی وہ بندگی کی خالص بندگی کی توفیق عطا فرمائے۔

▬▬▬▬▬▬▬▬▬▬▬▬▬▬▬▬▬

⟪ اہم نکات (𝗞𝗲𝘆 𝗣𝗼𝗶𝗻𝘁𝘀) 📝 ⟫

• ◆ مقصد اور ذریعہ میں فرق: ◆ دین میں ایک حتمی مقصد (اللہ کی رضا) ہوتا ہے اور اس تک پہنچنے کے مختلف ذرائع (طریقے) ہوتے ہیں۔ اصل کامیابی مقصد پر نظر رکھنے میں ہے۔
• ◆ ذرائع کا مقصد بن جانا: ◆ سب سے بڑی خرابی تب پیدا ہوتی ہے جب ذرائع (تنظیم، ذکر کے طریقے، گشت، چلہ) خود مقصد بن جائیں اور اصل ہدف (تزکیہ نفس، اللہ سے تعلق) پسِ پشت چلا جائے۔
• ◆ نیک کاموں سے گروہ بندی: ◆ جب ذرائع کو ہی اصل دین سمجھ لیا جائے تو نیک کاموں کے نام پر بھی افتراق، گروہ بندی اور تکبر پیدا ہوتا ہے۔ ہر گروہ اپنے طریقے کو ہی نجات کا واحد ذریعہ سمجھنے لگتا ہے۔
• ◆ رسم پرستی کا خطرہ: ◆ مقصد سے غفلت انسان کو صرف ظاہری رسومات میں الجھا دیتی ہے، اور وہ روحانی ترقی کے بجائے ایک ہی دائرے میں گھومتا رہتا ہے، جیسا کہ امام غزالی ؒ نے آنکھوں پر پٹی بندھے گدھے کی مثال دی۔
• ◆ اخلاص کی اہمیت: ◆ تمام اعمال کی روح اخلاص ہے۔ چاہے کوئی تبلیغی جماعت میں ہو، خانقاہ میں ہو یا مدرسے میں، اگر نیت اللہ کی رضا کے بجائے اپنی پہچان بنانا ہے تو مقصد فوت ہو جاتا ہے۔
• ◆ تمام راستے اللہ کی طرف: ◆ تمام صالح جماعتیں اور طریقے (نقشبندیہ، چشتیہ، تبلیغ) اللہ تک پہنچنے کے راستے ہیں۔ اصل کام ان راستوں پر چل کر منزل تک پہنچنا ہے، نہ کہ راستوں پر جھگڑنا۔

▬▬▬▬▬▬▬▬▬▬▬▬▬▬▬▬▬

⟪ ملفوظات (𝗠𝗲𝗺𝗼𝗿𝗮𝗯𝗹𝗲 𝗤𝘂𝗼𝘁𝗲𝘀) ✨ ⟫

① "جب ذرائع اور مقاصد آپس میں خلط ملط ہو جائیں، اور ذرائع کو لوگ مقاصد سمجھیں، تو اس سے پھر گڑبڑ پیدا ہو جاتی ہے۔"
② "اصل چیز کیا ہے؟ مقصد ہے۔ مقصد حاصل ہو جائے۔"
③ "یہ رسم کا دم پکڑا ہوا ہے، جس کی وجہ سے رسمیات میں افتراق ہوتا ہے، انتشار اور پارٹیاں بنتی ہیں۔"
④ "بے غیرت دوست سے غیرتی دشمن اچھا ہے۔"
⑤ "تم خدا پرست بن جاؤ، تمہارا رب تمہارے ساتھ ہے۔"
⑥ "اسلام وہاں رہ جاتا ہے جہاں ہوتا ہے، اور پارٹیاں وجود میں آ جاتی ہیں۔"
⑦ "ہمارا یہی حال ہے کہ رسوم میں ایک رسم سے دوسری رسم میں چلے جاتے ہیں۔"

▬▬▬▬▬▬▬▬▬▬▬▬▬▬▬▬▬

⟪ خلاصہ (𝗙𝗶𝗻𝗮𝗹 𝗦𝘂𝗺𝗺𝗮𝗿𝘆) 📜 ⟫

اس بیان کا مرکزی نقطہ دین میں مقاصد (𝗢𝗯𝗷𝗲𝗰𝘁𝗶𝘃𝗲𝘀) اور ذرائع (𝗠𝗲𝗮𝗻𝘀) کے درمیان نازک فرق کو سمجھنا ہے۔ مقرر نے واضح کیا کہ اسلام کا حتمی مقصد اللہ تعالیٰ کی رضا، خوشنودی اور خالص بندگی حاصل کرنا ہے۔ اس مقصد تک پہنچنے کے لیے مختلف راستے اور طریقے، جیسے خانقاہی سلسلے (نقشبندیہ، چشتیہ)، تبلیغی جماعت کا نظام، یا مدارس کا نصاب، محض ذرائع کی حیثیت رکھتے ہیں۔

اصل خرابی اس وقت جنم لیتی ہے جب امت ان ذرائع کو ہی مقصد سمجھ لیتی ہے۔ جب ذکر کا کوئی خاص طریقہ، تنظیم کا ڈھانچہ یا گشت و چلہ جیسی ترتیبیں خود ہدف بن جائیں تو اصل روحانی مقصد یعنی تزکیہ نفس اور اللہ سے تعلق کا قیام نظروں سے اوجھل ہو جاتا ہے۔ اس کے نتیجے میں گروہ بندی، تفرقہ، اور ظاہری رسوم پرستی جنم لیتی ہے، جہاں ہر گروہ اپنے طریقے کو ہی کامل اور دوسروں کو کمتر سمجھنے لگتا ہے۔ امام غزالی ؒ کی تمثیل کے ذریعے یہ سمجھایا گیا کہ مقصد سے غافل ہوکر صرف ذرائع میں الجھے رہنا ایسا ہی ہے جیسے کوئی گدھا آنکھوں پر پٹی باندھ کر سارا دن چلے اور سمجھے کہ اس نے طویل سفر طے کیا، مگر شام کو خود کو وہیں پائے جہاں سے شروع ہوا تھا۔

خلاصہ یہ ہے کہ کامیابی کا راز اس بات میں ہے کہ ذرائع خواہ کتنے ہی اچھے کیوں نہ ہوں، انہیں ہمیشہ مقصد کے تابع رکھا جائے اور حتمی ہدف صرف اور صرف اللہ تعالیٰ کی ذات اور اس کی رضا ہو۔

#مقاصد_اور_ذرائع #اسلامی_تعلیمات #تزکیہ_نفس #روحانیت #دین_کی_حقیقت #اردو_بیان #مولانا_الیاس_گھمن #تبلیغی_جماعت #تصوف #اسلام #مقصد_حیات