اقتباس از

موضوع: مسلمانوں پر مصائب اور ہمارے ذمہ داریہ
🎙 اردو بیان :    
 حضرت مفتی نور الودود صاحب  دامت برکاتھم العالیہ

بمقام: 
مرکز دارالایمان والتقوی کربوغہ شریف

https://drive.google.com/file/d/1s2feDC3yZdd5k5eOs7nJ2AhGnSxif7gF/view?usp=drive_link

بِسْمِ ٱللهِ ٱلرَّحْمَٰنِ ٱلرَّحِيْمِ

⟪ عنوان: امت مسلمہ کو درپیش دینی و دنیوی مصائب اور ہماری ذمہ داریاں ⟫

الرحمن الرحیم
درود شریف پڑھیے۔

نږدې راشئ۔ اتنا دور بیٹھ کر آپ کیسے سبق سیکھ لیں گے؟ قریب قریب آ جائیں۔

⬅ تمہید: امت مسلمہ پر مصائب کی یلغار ➡

بسم اللہ الرحمن الرحیم۔ اس وقت امت مسلمہ مصائب اور آفات کے لپیٹ میں ہے۔ دنیوی مصائب اور دینی مصائب، ہر طرف سے مسلمانوں کو گھیر رکھا ہے۔ قریب کے زمانے میں آپ سب میڈیا کو دیکھتے ہیں، اسمانی بلائیں، زمینی مصائب، لوگوں کو جھنجھوڑ کر رکھا ہے۔ سیلاب آ گیا، سینکڑوں لوگوں کو انہوں نے بے گھر کر دیا، بلکہ ہزاروں لوگوں کو۔ سینکڑوں لوگ اس سیلاب میں شہید ہو گئے، لوگوں کے گھر اجڑ گئے۔ اربوں کا نقصان ہو گیا، اربوں روپے کا۔ اور پھر اوپر سے اسمانی صاعقے تندر کی صورت میں، بجلی بن کر لوگوں پر گر پڑی۔ اس سے بہت سارے اموات ہو گئیں۔ اور کسی علاقے میں زلزلہ ہو گیا، ہمارے قریب کے پڑوسی ملک افغانستان میں، اور ایک ہی مرتبہ زلزلہ سے سینکڑوں لوگ شہید ہو گئے، ان کے گھر اجڑ گئے۔ چھوٹے بچے، بوڑھے، جوان، مرد و زن، سب اس سے متاثر ہو گئے۔

اور ابھی کچھ دن پہلے بلکہ اب بھی صوبہ پنجاب میں جو سیلاب آیا ہے، سینکڑوں دیہاتوں کو وہ کیا کر چکا ہے؟ ملیامیٹ کر چکا ہے۔ سینکڑوں دیہات، گھر نہیں، سینکڑوں دیہات۔ لاکھوں لوگ وہ گھروں سے باہر نکل کر اسی طرح خیموں میں پڑے ہیں۔ بہت سارے لوگوں کا نقصان ہو گیا، فصلوں کا نقصان ہو گیا۔ لاکھوں کنال کا زمین وہ پانی کے نیچے آ گیا۔ اس میں لوگوں کی فصلیں متاثر ہو گئیں، زمینیں خراب ہو گئیں، کاروبار خراب ہو گئے، لوگوں کا نقصان ہو گیا۔ بیماریاں پھیل گئیں۔ اب جب اتنی بڑی مقدار میں سیلاب آ جائے، پینے کے لیے صاف پانی نہیں ملتا، اور اس پانی میں جانور مر جاتے ہیں، لوگ مر جاتے ہیں، تو ان کا پانی جسم کے لیے، صحت کے لیے نقصان دہ ہوتا ہے، بیماریاں پھیل جاتی ہیں۔ اور اسباب بھی مہیا نہیں ہوتے۔ لوگ بڑے پریشان ہو جاتے ہیں۔ کوئی بھوک سے مرتا ہے، کوئی بیماری سے مرتا ہے، کوئی پانی میں ڈوب کر مر جاتا ہے، کوئی زمین میں دھنستا ہے۔ یہ اللہ تعالیٰ (ﷻ) کی طرف سے ایک امتحان ہے، بہت بڑا امتحان ہے۔

اللہ تعالیٰ (ﷻ) ہم سب کو ان مشکلات سے عافیت کے ساتھ نکال دے۔

⬅ دینی و اعتقادی زلزلہ: سب سے بڑی آزمائش ➡

لیکن اس سے بڑھ کر مصیبت اور آفات ہمارے دینی مصائب ہیں۔ اگر کسی جگہ زلزلہ آ گیا، بہت لوگوں کی اموات ہو گئی، لوگ شہید ہو گئے، لیکن ایمان اور دین ان کا محفوظ تھا، یہ اتنا بڑا نقصان نہیں ہے۔ اگر اعتقادی زلزلہ آ جائے، لوگوں کا فکر اس میں بھونچال آ جائے، اور لوگوں کے ایمان میں دراڑیں پیدا ہو جائیں، اللہ تعالیٰ (ﷻ) پر یقین ان کا کمزور ہو جائے، اپنے خدا کے بارے میں وہ شبہات کا شکار ہو جائے، یہ بہت بڑا نقصان ہے۔ کیونکہ اس سے انسان کی آخرت تباہ ہوتی ہے۔ دنیا میں سیلاب آنے سے تو دنیا کا نقصان ہو جاتا ہے، لیکن عقیدہ میں خرابی آنے سے آخرت تباہ ہو جاتی ہے۔ اور آج کا زمانہ دنیوی مصائب سے زیادہ دینی مصائب میں کیا ہے؟ مبتلا ہے۔

ایک فرد نہیں بلکہ جماعت کی جماعت نئے نئے دنوں کے ساتھ الحاد کا شکار ہو جاتے ہیں۔ ایک مسلمان کے گھر میں ایک بچہ پندرہ بیس سال تک اپنے مومن باپ کے ساتھ رہتا ہے۔ ایک دو سال وہ کسی جگہ پڑھنے کے لیے جاتا ہے، اس کا فکر تبدیل ہو جاتا ہے۔ اپنے خدا کے بارے میں وہ شبہ میں پڑ جاتا ہے کہ یہ جو ہمارے گھر میں لوگ نمازیں پڑھتے ہیں، روزے رکھتے ہیں، خدا کو ایک مانتے ہیں، یہ خدا ہو گا کہ ہو گا بھی نہیں؟ سوال بھی پوچھتے ہیں کہ آپ جس خدا کی عبادت کرتے ہیں وہ مجھے دکھائے تو تھوڑا، کدھر ہے؟ ہم اس کو دیکھ لیں۔ یہ آج ہمارے مشاہدے میں یہ باتیں آتی ہیں، ایسے نہیں ہے کہ صرف ایک افسانہ ہے۔

⬅ اخلاقی و تہذیبی انحطاط: ایک اور سیلاب ➡

ہمارے اخلاقیات پر سیلاب آ چکا ہے۔ اخلاقیات کا ہمارا کیا ہو گیا ہے؟ بیڑا غرق ہو گیا ہے۔ خیر خواہی، ہمدردی، صبر، شکر، تواضع، یہ صرف اب کہنے کی حد تک رہ گئے ہیں، کتابوں میں پڑھنے کی حد تک رہ گئے ہیں۔ ورنہ جب بھی کوئی واقعہ آ جاتا ہے، ہم مسلمان اپنے بھائی کے ساتھ گزارا کرنے کے کیا نہیں ہوتے؟ قائل نہیں ہوتے۔ بھائی کے ساتھ ہم کیسے حساب کرتے ہیں؟ اور بھائی کے لیے ہم بدخواہ ہو جاتے ہیں، اپنے بھائی سے نفرت کرتے ہیں۔ اپنے والدین کے ساتھ حسن سلوک نہیں کرتے۔ تو آدمی جب اتنا اخلاقی طور پر گر جائے کہ اپنے نسبی رشتوں کا وہ کیا کرتا ہے؟ خیال نہیں رکھتا، وہ کسی اور کا کیا خیال رکھے گا؟

ہمارے روایات پر سیلاب آ گیا ہے۔ ہم اپنے غم اور خوشی میں اس میں فخر محسوس کرتے ہیں کہ ہم مغرب اور یورپ کے طریقوں کو اپنا کر اپنے آپ کو روشن خیال اور ترقی یافتہ سمجھتے ہیں۔ دیکھتے ہیں، معلوم کرتے ہیں کہ مغربی اقوام خوشی کیسے مناتے ہیں؟ تو ہم انہی کے طریقوں پر کیا کرتے ہیں؟ خوشی مناتے ہیں۔ عوام تو عوام ہے، خواص بھی ان میں مبتلا ہیں۔ خواص میں جو اخص الخواص ہے وہ بھی اس میں مبتلا ہے۔ ہماری زندگی کے تقریباً تمام تر طریقے اب مغرب کے اس پر چل رہے ہیں، طرز و طریقے پر چل رہے ہیں۔ وہ جس چیز کو اختیار کرتے ہیں ہم اس کو اختیار کرتے ہیں۔ ہمارے ملنے جلنے کا طریقہ، پروٹوکول کا طریقہ، سارا کہاں سے لیا گیا ہے؟ مغرب سے لیا گیا ہے۔

اور ہم جب مدرسے میں دستاربندی کے موقع پر خوشی مناتے ہیں، تو اسراف و تبذیر کا وہ جو آج کل سپرے کی صورت میں ہے، ہمارے مدرسے کے اپنے طلباء اس کو کیا کرتے ہیں؟ خوشی منا کر استعمال کرتے ہیں۔ اور المیہ یہ ہے کہ بولنے والا بھی کوئی نہیں ہوتا۔ جو اس پورے مجمعے کی نگرانی کرتا ہے اور جو اس پورے جلسے کو چلاتا ہے، وہ بھی ان کو نہیں کہتا کہ یہ چیز نہ کرو، یہ حرام ہے۔

◀ اِنَّ الْمُبَذِّرِيْنَ كَانُوْٓا اِخْوَانَ الشَّيٰطِيْنِ ▶

یہ شیطان کے بھائی ہوتے ہیں جو ہوا میں سپرے کے ذریعے کیا کرتے ہیں؟ جھاگ اڑا کر مستی کر کے خوشی مناتے ہیں۔ یہ محض وہ مغربی لوگوں کا طریقہ ہے۔ اور اس طرح اور بہت سارے ہمارے جو شادیوں میں ہم کرتے ہیں، تو یہ سارے طریقے ہم نے غیر مسلم انگریزوں سے لیا ہے۔

ہمارے نبی ﷺ نے ان حالات کا ہمیں پندرہ سو سال پہلے اطلاع دیا تھا:

◀ لَتَتَّبِعُنَّ سُنَنَ مَنْ كَانَ قَبْلَكُمْ شِبْرًا بِشِبْرٍ ▶

تم اپنے سے پہلے لوگوں کا انہی کے راستے پر چلو گے، جس طرح کہ شبر بشبر آپس میں اس کو برابر کیا جاتا ہے۔ کوئی فرق نہیں ہو گا آپ میں۔ اگر گوہ کے سوراخ میں وہ داخل ہو گئے ہیں، تم بھی اس کے سوراخ میں داخل ہونے کی کوشش کریں گے۔ یعنی اپنی ذلت کو برداشت کر کے پھر بھی آپ ان کے راستے پر چلنے کی کوشش کریں گے۔

⬅ مشکلات میں ہماری ذمہ داریاں ➡

تو اس وقت ہمارے مسلمانوں پر جو سب سے بڑی مصیبت ہے وہ ہماری دینی اور ایمانی مصائب ہیں۔ جب کسی قوم پر مشکل آ جائے تو لوگوں کی ذمہ داریاں بڑھ جاتی ہیں۔ ویسے یہ امت تو ابتداء سے کیا ہے؟ ذمہ دار امت ہے۔

◀ أَلَا كُلُّكُمْ رَاعٍ وَكُلُّكُمْ مَسْئُولٌ عَنْ رَعِيَّتِهِ ▶

عام حالات میں بھی ہم سب ذمہ دار ہیں، لیکن جب حالات گمبھیر ہو جائیں، مشکلات زیادہ ہو جائیں، تو پھر ہر کسی پر ذمہ داری دگنی ہو جاتی ہے، ڈبل ہو جاتی ہے، کیونکہ حالات نازک ہوتے ہیں۔ تو اب ہمارے اوپر ذمہ داریاں بڑھ جاتی ہیں۔ اور ہمیں وہ کردار ادا کرنے کی ضرورت ہے جو کوئی نبی اپنی امت کے ساتھ کرتا ہے، خاص کر ہمارے نبی ﷺ۔ ہم اس کے امتی ہیں، اور آپ ﷺ نے جس فکر اور درد کے ساتھ اس امت کا رکھوالی کیا ہے، آج ہم اس امت کے نگہبان ہیں، ہمیں اسی طرح اس امت کی رکھوالی کرنے کی ضرورت ہے۔

رسول اللہ ﷺ نے فرمایا کہ میری مثال آپ کے سامنے اس طرح ہے جیسے ایک آدمی شمع جلاتا ہے، شمع۔ اور شمع کے اوپر پھر پروانے دیوانہ وار آ کر گر جاتے ہیں اور اس میں جل جاتے ہیں۔ میں اس شمع کے پاس بیٹھا ہوں، جو پروانہ آتا ہے اور اس شمع میں اپنے آپ کو گراتا ہے، میں ہاتھ سے اس کو پیچھے دھکیلتا ہوں۔ اور بعض ایسے ہوتے ہیں، آپ ﷺ نے فرمایا، یعنی تمہاری مثال ایسی ہے کہ تم جہنم کی آگ میں اپنے آپ کو گراتے ہیں، میں آپ کو جہنم سے بچاتا ہوں۔ اور یہ تشبیہ بڑا زبردست تشبیہ ہے۔ یہ پروانہ جب آگ کو دیکھتا ہے، روشنی کو، تو پھر وہ نہ دیکھتا ہے نہ کسی کی سنتا ہے۔ آپ بھی دنیا کی محبت میں ایسے اندھے اور بہرے ہو گئے ہوں گے کہ نہ کسی کے مانیں گے اور نہ کسی چیز کو دیکھیں گے۔ بس دنیا حاصل کرنے کے پیچھے پڑیں گے، لیکن پھر بھی میں کیا کرتا ہوں؟ چھوڑوں گا نہیں آپ کو، کوشش کروں گا کہ آپ کو جہنم کی آگ سے کیا کر دوں؟ بچا دوں۔

آپ ﷺ نے فرمایا بعض ایسے ہوتے ہیں کہ جو زیادہ دنیا میں پاگل ہو جاتا ہے، تو وہ مجھ سے، میرے ہاتھوں سے نکل جاتا ہے۔ جیسے پروانے آدمی پیچھے دھکیلتا ہے تو بعض کیا ہوتے ہیں؟ اوپر سے آ جاتے ہیں۔ پھر میں اس کو چھوڑتا نہیں ہوں، اس کے پیچھے بھاگ کر میں پیچھے سے اس کو پکڑ لیتا ہوں۔ وہ شلوار جہاں سے باندھا جاتا ہے، اس کو کیا کہتے ہیں؟ ناڑا کہتے ہیں۔ ناڑے سے اس کو پکڑ لیتا ہوں، لیکن وہ ایسا دنیا کی محبت میں مست ہوتا ہے کہ ناڑا اپنے ساتھ لے جا کر جہنم کے اندر چلا جاتا ہے۔ اب وہ تو میرے کس سے ہو گیا؟ میرے قوت سے باہر چلا گیا۔ مطلب یہ ہے کہ جتنی میری بس میں ہو، میں تم کو جہنم کی آگ سے بچاتا ہوں۔ اب جو بالکل کیا ہو جائے؟ ہاتھی بن جائے اور اتنا طاقتور ہو جائے کہ کسی بات سے رکتا نہیں ہے، وہ خود جائے گا اندر۔

اس امت کو اب یہ اسی طریقے سے امت کو جہنم سے بچانے کی ضرورت ہے۔ یہ لوگ آپ کی بات کو سنیں گے نہیں، وہ دیکھیں گے نہیں، مست ہوں گے، اور دنیا کی محبت میں ایسے نشے میں مست ہوں گے کہ آپ اس کو قابو بھی نہیں کر سکیں گے۔ پروانے کو کوئی تھپڑ بھی نہیں لگاتا، کیونکہ اگر آپ نے پروانے کو تھپڑ لگایا تو آگ میں مرے گا یا نہیں، آپ نے تو اس کو ختم کر دیا۔ ایسا بھی نہیں کریں گے کہ لوگ بیچارے ویسے بھی کیا ہیں؟ زخم خوردہ ہیں۔ آپ پیچھے سے ایک دو اور کیا کر دیں گے؟ زخم لگا دیں گے۔ نہیں، ان کے زخموں پر پٹی رکھ دیں گے اور محبت سے، پیار کے ساتھ، کہ ان کا نقصان بھی نہ ہو جائے۔ رسول اللہ ﷺ نے تشبیہ کے لیے بڑے زبردست چیزوں کا انتخاب کیا ہے۔ پروانے کا انتخاب کیا ہے۔ پروانہ بیچارہ زیادہ زور نہیں برداشت کر سکتا۔ تھوڑا اس کو انگلی میں دبا دیں گے، ختم ہو جائے گا۔ اس کے ساتھ آپ کیا کریں گے؟ گزارا کریں گے، پیار محبت کے ساتھ، تاکہ اس کا نقصان نہ ہو جائے۔ اور جتنا آپ کے بس میں ہو ان کے پیچھے بھاگیں گے تاکہ وہ جہنم کے اندر نہ گر جائے۔

پھر ہم اپنے نبی (ﷺ) کے امتی ہونے کا حق ادا کرنے والے بن جائیں گے۔ اگر ہم اس طرح امت کے ساتھ کیا کریں گے؟ رویہ کریں گے۔ ورنہ اگر ہم یہ خیال رکھیں گے کہ وہ جانے اس کا کام جانے، میں اپنا کام کرتا ہوں، نماز پڑھتا ہوں، ذکر کرتا ہوں، اللہ (ﷻ) کو راضی کرتا ہوں، اس امت کے لیے یہ بات کافی نہیں ہے۔ اپنے پر اس امت کا اکتفا کرنا جائز نہیں ہے۔ یہ امت ◆ اُخْرِجَتْ لِلنَّاسِ ◆ ہے۔ جو کام ہم سے پہلے امتوں کے انبیاء کا تھا، وہ کام اس امت کے امتیوں کا ہے۔ اسی لیے تو اس امت کو خیر امت کہا گیا ہے:

◀ كُنْتُمْ خَيْرَ اُمَّةٍ اُخْرِجَتْ لِلنَّاسِ ▶

لوگوں کے فائدے کے لیے، ہدایت کے لیے تم کو بھیجا گیا ہے۔ تمہارا مقصد یہی ہے کہ تم لوگوں کو خیر کی طرف بلاؤ اور لوگوں کے لیے خیر کے اقدامات کرو۔ تو اس وقت یہ ذمہ داری مزید بڑھ جاتی ہے۔

⬅ امداد اور چندہ: امانت اور احتیاط کی ضرورت ➡

آدمی اپنے ساتھ یہ طے کر لے کہ میں اپنی زندگی میں انسانیت کے خیر کے لیے جتنا میرے بس میں ہے۔ ہر کسی کو اللہ تعالیٰ (ﷻ) نے کچھ نہ کچھ ہنر دیا ہے۔ کوئی بول سکتا ہے تو اپنی زبان سے لوگوں کو فائدہ پہنچائے۔ کسی کے ہاتھ میں طاقت ہے، ہاتھ سے لوگوں کو فائدہ پہنچائے۔ آپ کو اللہ (ﷻ) نے مال دیا ہے، مال کے ذریعے لوگوں کو فائدہ پہنچائے۔ آپ کو اللہ تعالیٰ (ﷻ) نے سمجھ بوجھ دیا ہے، کسی کو مشورہ دے سکتے ہیں، لوگوں کو اچھا مشورہ دے دیں۔ آپ لوگوں کی حوصلہ افزائی کر سکتے ہیں، کوئی کمزور ہے اس کی حوصلہ افزائی کرے۔ دینی اور دنیوی ہر قسم کا خیر پہنچانے کی آپ کیا کریں؟ یہ طے کر لیں کہ میں نے آج کے بعد انسانیت کو نفع پہنچانا ہے۔ آپ کے لیے خود راستے مل جائیں گے، اتنے راستے مل جائیں گے کہ آپ کو وقت نہیں ملے گا، فرصت آپ کو نہیں ملے گی۔ کیونکہ یہ امت ہے بڑے مشکلات میں، ہر جگہ قدم بقدم آپ کو کرنے کا موقع ملے گا، لیکن آپ اگر کرنے کا ارادہ رکھتے ہیں تب۔ ایک آدمی ارادہ بھی نہیں رکھتا، تو اس کو کوئی نظر نہیں آتا کہ اس دنیا میں مجھے کس چیز کی ضرورت ہے۔ ہر مسلمان کو ضرورت ہے کہ اس وقت وہ اس امت کو سہارا دے دے۔ امت کی کشتی وہ مشکلات کے گرداب میں پھنس چکی ہے۔ سب اگر مل کر اس کو نکالنے کی کوشش نہیں کریں گے، تو سب مل کر اس میں کیا ہو جائیں گے؟ غرق ہو جائیں گے۔

یہ جو بڑے بڑے مصائب اور مشکلات پیش آتے ہیں، چونکہ اس حوالے سے میں نے آپ سے بات کرنی ہے، اس میں اس وقت ہمارے مسلمانوں میں جو بڑے نقصان ہوتے ہیں، ان کو ملحوظ رکھنے کی ضرورت ہے۔ سیلاب آ گیا، طوفان آ گیا، زلزلہ آ گیا، یا اور کوئی ایسی مسلمانوں پر آفت پڑی، تو یہ الحمدللہ ہمارے مسلمانوں میں خوبی ہے کہ اگر کوئی اس طرح کی مصیبت آ جائے، عمومی مصیبت، تو سب لوگ چندہ کر کے ان کے ساتھ مالی تعاون کی کوشش کرتے ہیں۔ آپ نے دیکھا ابھی جو قریب میں ہمارے بنیر وغیرہ میں جو مصیبت آ گئی، تو میرے خیال میں اربوں روپے کا لوگوں نے مالی تعاون کیا ہو گا۔ بہت بڑا لوگوں نے تعاون کیا۔ ہر کسی نے اپنا جو اس کا وہ چلتا ہے انہوں نے مالی تعاون کیا۔

اس میں ایک چیز کا خیال رکھنا ضروری ہے کہ مسلمانوں کا مال بے جا ضائع نہ ہو۔ کرپشن، لوٹ مار، دھاندلی، ان چیزوں کا بڑا خیال رکھیں۔ کبھی تو میں سوچتا ہوں کہ ہمارے مسلمان ایسے عجیب ہیں کہ اب مصائب ہمارے لیے ایک تجارت بن گیا۔ مصیبت آ جائے تو بجائے اس کے کہ آدمی اپنی اس کے ساتھ وہ کرے، جتنے مصیبت زدہ ہیں اس سے زیادہ چندے والے کیا ہوتے ہیں؟ نکل آتے ہیں۔ ہر کوئی چندہ کرتا ہے، اور ہم مسلمان ایسے جذباتی لوگ ہیں کہ لاکھوں روپے کسی کو ہاتھ میں تھما دیتے ہیں، پھر بعد میں اس کا پوچھتے نہیں ہیں کہ میں نے آپ کو جو پیسہ دیا تھا وہ کدھر گیا؟ آپ نے کس کو دیا؟ کہاں پر لگایا؟ یہ باہر کے لوگ یہ سمجھ بوجھ رکھتے ہیں۔ ایک روپیہ بھی آپ کو اگر دیتا ہے، تو آپ سے اس کا کیا، رسید لیتے ہیں اور آپ سے پوچھتے ہیں کہ آپ کون ہیں؟ یہ پیسے کہاں لگائیں گے؟ کس طرح لگائیں گے؟ پیسے جمع کرنا اتنا مشکل نہیں ہے، جتنے پیسے لگانا مشکل کام ہے۔ بعض لوگ اتنا تو کرتے ہیں کہ چندے کا رقم اپنے جیب میں تو نہیں رکھتے، لیکن لگاتے غلط جگہوں میں ہیں۔ مستحق کو نہیں پہنچاتے۔ جو اصل مستحق ہوتا ہے اس کو نہیں دیتے، غیر مستحق کو دیتے ہیں، یہ بھی خیانت ہے۔ آپ کو لوگوں نے پیسہ اس لیے نہیں دیا ہے کہ آپ اس میں اپنے تعلقات بنائیں۔ ایسے لوگوں کو پیسہ دیتے ہیں جس سے اس کا کیا ہو جائے... پیسہ لوگوں کا ہوتا ہے اور اپنا وہ کیا کرتا ہے؟ کریڈٹ کہتے ہیں کیا کہتے ہیں؟ کریڈٹ اپنا حاصل کرتا ہے۔ لوگ یہ سمجھتے ہیں کہ یہ تو مجھے اپنے جیب سے دیتا ہے۔ صاف صاف کہہ دے کہ یہ مسلمانوں نے جمع کیا ہے، میں آپ کو صرف درمیان میں ایک واسطہ بنا ہوں۔ کتنے لوگ ہیں جو لوگوں کے پیسے پر اپنا کیا کرتے ہیں؟ اپنا کریڈٹ حاصل کرتے ہیں، یہ بھی خیانت ہے۔

میں نے آپ کو شاید ایک مسئلہ پہلے بتایا تھا "صوابدید" کا۔ اداروں میں سب سے حساس جو مد ہوتا ہے وہ صوابدید کا ہوتا ہے۔ اور ہم سب سے زیادہ بے احتیاطی صوابدید میں کرتے ہیں۔ صوابدید کا مطلب یہ ہوتا ہے کہ کوئی آپ کو پیسے دیتا ہے مدرسے کے لیے کہ آپ جیسے چاہے اس کو لگائیں، آپ جیسے چاہیں۔ ایک آدمی وہ ہوتا ہے جو آپ کو مصرف بتاتا ہے کہ میں نے ایک لاکھ روپیہ آپ کو دے دیا، اس پر آپ قالین لائیں۔ یہ اتنا مشکل نہیں ہے، کیونکہ اس نے خود انتخاب کیا۔ اب قالین کی ضرورت ہے یا نہیں ہے، لیکن آپ کا ذمہ فارغ ہو جائے گا اگر آپ نے ان پیسوں کے ساتھ قالین کو خرید لیا۔ آپ کو کسی نے پیسہ دے دیا کہ اس پر مینار بناؤ، آپ کا ذمہ فارغ ہو گیا۔ اور آپ کو کسی نے پیسہ دے دیا کہ اس پر زبردست قسم کا نقش و نگار کر دیں، آپ کا ذمہ فارغ ہو گیا۔ وہ خود انتخاب کرتا ہے، اس کے پیسے ہیں، وہ لگاتا ہے۔ لیکن اگر آپ کو کسی نے پیسہ دے دیا کہ آپ جس طرح چاہتے ہو، اس کا مطلب یہ ہے کہ مدرسہ اور مسجد کے لیے جو صحیح مصرف ہو، مصرف کا بھی اس نے آپ کو وکالت دے دیا۔ کہ اس کا انتخاب بھی تم کرو۔ اب اگر تم اس میں کیا کرتے ہیں؟ ہیرا پھیری کرتے ہیں۔ یہ خیال نہیں کرتے کہ مسجد میں کس چیز کی ضرورت ہے اور کس میں زیادہ ضرورت ہے۔ تو اس میں بھی آپ خیانت کے مرتکب ہو جائیں گے۔ تو صوابدید سب سے زیادہ حساس ہے۔ ہم کہتے ہیں کہ اس نے تو ہمیں کہا کہ آپ کی صوابدید پر ہے، بس جیسے لگا دیا، میرا ذمہ فارغ ہو گیا۔

تو چندہ جمع کرنا اتنا مشکل نہیں ہوتا، چندہ لگانا کیا ہوتا ہے؟ مشکل کام ہوتا ہے۔ آپ کے پاس لوگوں کی امانت ہے، اس کو آپ ضائع نہیں کریں گے۔

⬅ بحرانوں میں باطل قوتوں کے عزائم ➡

ایک ٹرسٹ والے نے مجھے کال کیا جب یہ سیلاب آ گیا۔ انہوں نے کہا کہ ہم تو یہاں پر جو چندہ کرتے ہیں، دفتر بنائیں گے، اور ہمارے پاس عملہ ہو گا، ان کو تنخواہیں دیں گے، اور بہت ساری چیزیں بتا دیں۔ اب ایک طرف نیچے سے سیلاب آیا ہے، وہاں وہ کیا کرتے ہیں؟ دفتر بناتے ہیں اور اس کے لیے صوفے خریدتے ہیں اور جس طرح کے عام حالات ہوتے ہیں۔ میں نے کہا ٹھیک ہے، اپنی ضروریات پورا کریں، اگر آپ کے ساتھ کوئی مفت میں نہیں جاتا اس کو تنخواہ بھی دے دیں، لیکن معروف کے مطابق۔ اگر ایک مزدور کی دیہاڑی ایک ہزار روپے ہے اور آپ کے ساتھ وہ تعاون کے لیے جاتا ہے تو ایک ہی ہزار روپے آپ دیں گے۔ ایسا نہیں کریں گے کہ اس کو آپ پھر پانچ ہزار روپے دیہاڑی لگائیں۔

انہوں نے کہا کہ بین الاقوامی قوانین کے مطابق اس طرح کے جو خیراتی ادارے ہوتے ہیں ان کو 33 فیصد کا اجازت ہوتا ہے کہ وہ اپنی ضروریات میں خرچ کریں، 33 فیصد کا۔ یعنی 100 میں 33 روپے وہ اپنے دفتری چیزوں میں، عملہ وغیرہ میں لگا سکتے ہیں۔ ٹھیک ہے اگر ضرورت ہے، آدمی لگا لے، لیکن بغیر ضرورت کے اگر آپ مصیبت کی گھڑی میں کیا کرتے ہیں؟ اپنے مستیاں کرتے ہیں، یہ پھر جائز نہیں ہے۔ پہلے لوگوں کی ضروریات پوری کریں اور وہ بھی ایسے طریقے سے کہ مستحقین کو اپنا کیا ہو جائے؟ پہنچ جائے۔

غزہ میں بہت بڑا مسلمانوں کو نقصان پہنچا ہر لحاظ سے، جانی اور مالی۔ اور آپ کو پتہ ہو گا غزہ کے لیے مسلمانوں نے، عوام نے، حکمران نے نہیں، حکمران نے کچھ بھی نہیں کیا ہے۔ ہمارے حکمران نے مصیبت کی گھڑی میں مسلمانوں کے ساتھ کچھ بھی نہیں کیا۔ یہ مسلمانوں کے نمائندے نہیں ہیں۔ جس کے نمائندہ ہو اس کا نمائندہ سہی، ہمارے نمائندے نہیں ہیں۔ ہم تو یہ چاہتے ہیں کہ اسرائیل کے ساتھ کیا کرو؟ اسرائیل کے خلاف لڑو، نہیں لڑتے۔ تو یہ ہمارے نمائندے کیسے ہو گئے؟ ہم کہتے ہیں کہ سود کو ختم کرو، نہیں ختم کرتے۔ ہم تو کہتے ہیں کہ بے حیائی کو ختم کرو، نہیں ختم کرتے۔ تو باقی تو اس سے زیادہ غیر مسلم علاقوں میں کیا ہوتا ہے؟ گزارا چلتا ہے۔ کھانا ان کو ہم سے اچھا ملتا ہے، روڈ ان کا ہم سے زیادہ اچھے ہیں، ہسپتال بھی ان کے ہم سے زیادہ اچھے ہیں۔ ہم تو جو چاہتے ہیں وہ یہ کرتے نہیں ہیں، تو یہ ہمارے نمائندے کیسے ہو گئے؟ انہوں نے تو کچھ بھی نہیں کیا۔ لیکن مسلمان عوام نے بہت مالی تعاون کیا۔ بہت زیادہ مالی تعاون کیا۔ اگر یہ سارا مال وہاں پر لگ جاتا تو انشاءاللہ کسی چیز کی کمی نہیں ہوتی۔ لیکن مشکل یہ ہے کہ ہمارا، ہمارے ایک پشتو والا شاعر ہے انہوں نے زبردست ایک نظم پڑھی تھی، وہ بالاکوٹ میں جو زلزلہ آیا تھا۔ بالاکوٹ میں۔ تو انہوں نے پھر ایک نظم بنایا تھا:

خلق زلزلی اوخوړو
مونږه زلزلہ اوخوړہ

وہ یہ شعر میں یہ کہتا ہے کہ لوگوں نے زلزلہ کو تباہ کر دیا، ہم نے زلزلہ کو ہڑپ کر دیا۔ یعنی زلزلہ کے جو چندے وغیرہ ہیں وہ ہم سب نے... ہمارے لیے زلزلہ کیا ہو گیا؟ خیر ہو گیا۔ تو ہم اس طرح کام کرتے ہیں کہ لوگ بیچارے سیلاب سے کیا ہو جاتے ہیں؟ ہلاک ہو جاتے ہیں، ہم انہی کے چندوں کو کیا کرتے ہیں؟ اپنے جیب میں ڈال دیتے ہیں۔

اس میں نقصان سب مسلمانوں کو ہوتا ہے۔ آپ یہ نہ سمجھیں کہ یہ چندہ جمع ہو گیا اور غیر جگہ میں خرچ ہو گیا، یہ نقصان، یہ بہت بڑا امت کا نقصان ہوتا ہے۔ یہ ڈبل شاہ کا جس وقت تجارت کا وہ آیا تھا ہمارے یہ قریب کے لوگ جانتے ہیں، تو اس وقت لوگ دھڑا دھڑ اس میں پیسے ڈال دیتے تھے۔ کروڑوں کے روپے لوگوں نے داخل کیا تھا۔ اربوں کا نقصان ہو گیا، یہ نقصان کس کا ہو گیا؟ مسلمانوں کا ہو گیا نا، کسی اور کا تو نہیں ہوا ہے۔ پیسہ وہ تباہ ہو گیا، اربوں کھربوں روپے تباہ ہو گیا۔ تو اسی طرح اس چندوں میں راستے میں لوگ کھڑے ہوتے ہیں، لوگوں سے چندہ وصول کرتے ہیں۔ ہمارا ہر کام بے سلیقے ہوتا ہے، بے ڈھنگا کام ہوتا ہے۔ اس کے پاس کوئی ثبوت نہیں ہوتا، کوئی چیز نہیں ہوتی۔ یا مساجد میں آتا ہے اعلان کرتا ہے میں مسجد بناتا ہوں، مدرسہ بناتا ہوں۔ کوئی اس کو پہچانتا بھی نہیں ہے اور روپے جمع کر کے وہ چلا جاتا ہے۔ تو آدمی کم از کم مسلمانوں پر اپنے مال، اپنی جان، اپنی آبرو کی حفاظت فرض ہے۔ آپ کسی کو چندہ دیتے ہیں، سوچ سمجھ کر دے دیں، آپ کا چندہ غلط جگہ میں نہ لگ جائے۔ ورنہ یہ آپ اپنے مال کا کیا نہیں کریں گے؟ حفاظت نہیں کریں گے۔ اپنے مال کا شکر یہ ہے کہ اپنے مال کو استعمال کرنے کا آپ کیا کریں؟ سوچ سمجھ کر لگائیں۔

⬅ حکمت اور منصوبہ بندی: وقت کی اہم ضرورت ➡

تو ایک کام ہم یہ کریں کہ اللہ تعالیٰ (ﷻ) ہمیں دوبارہ اس طرح کے حادثات سے بچائے۔ لیکن اگر کوئی حادثہ آ جاتا ہے تو پیسوں کو جمع کرنے کے بعد اور اس کے لگانے کے تمام مراحل صحیح نظام کے ساتھ اس کا طریقہ کار ہو کہ اس میں کوئی کرپشن نہ کرے، دھاندلی نہ کرے، لوٹ مار نہ کرے۔ ایک طرف ہمارا یہ نقصان ہو جاتا ہے، دوسری طرف ہمارا یہ پیسوں کا نقصان ہو جاتا ہے، ڈبل نقصان ہو جاتا ہے۔

دوسری چیز جو بہت اہم ہے وہ یہ کہ اس طرح کے حادثات میں باطل لوگ بہت بڑے فائدے حاصل کرتے ہیں۔ بالاکوٹ میں آپ نے دیکھا ہو گا، باہر سے دنیا آ گئی این جی اوز کی صورت میں، اور یہاں پر لوگوں کے ساتھ تعاون کر کے انہوں نے اپنا تہذیب پلانٹ کر دیا۔ اپنی تمدن کو یہاں پر پلانٹ کر دیا۔ وہ آپ کو یہاں پیسہ دیتا ہے، مفت میں نہیں دیتے، یہ ہمارے خیر خواہ نہیں ہیں۔

◀ الْكُفْرُ مِلَّةٌ وَاحِدَةٌ ▶

یہ سارا ایک ہی ملت ہے۔ یہاں پر آ کر پیسے دیتے ہیں اور پیسے کے اوپر اپنا تہذیب آپ پر مسلط کرنا چاہتا ہے۔ ایسے آپ کو اپنے شکنجے میں جکڑ دیں گے کہ پھر نہ آپ مسلمان ہوں گے اور نہ کافر ہوں گے۔

◀ كَادَ الْفَقْرُ أَنْ يَكُونَ كُفْرًا ▶

رسول اللہ ﷺ نے فرمایا فقر کبھی انسان کو کفر تک پہنچا دیتا ہے، وہ اس طرح کے مواقع میں ہوتا ہے۔ کچھ نہیں ملتا آپ کے لیے، پھر ایک آدمی آ جاتا ہے آپ کے ساتھ تعاون کرتا ہے، لیکن تعاون کے ساتھ اپنا تہذیب بھی لاتا ہے، تو آپ مجبور ہوں گے اس کو کہ ان کی تہذیب کو کیا کریں گے؟ اپنائیں گے۔ تو بالاکوٹ میں یہ ہوا ہے اور غزہ میں بھی لوگ یہ کوشش کرتے ہیں کہ ان کے بچوں کو کیا کریں؟ اپنا ہمنوا بنا دیں۔ ہمیں اس کی فکر کرنی چاہیے۔ الحمدللہ بالاکوٹ میں بعض مدارس نے زبردست کام کیا تھا، بہت سارے بچوں کو انہوں نے لا کر مدارس میں داخل کیا، اب بھی وہ بچے بڑے ہیں، الحمدللہ سبق پڑھتے ہیں، مسلمان ہیں اور ان کا کام ہوتا ہے۔ لیکن بہت سارے لوگوں نے بچے کو اپنے ساتھ لایا ہے اور ان کو انگریز بنایا ہے، اس طرح بھی ہوتا ہے۔

تو تبلیغ والا یہ کام ایک موقع پر سندھ میں میرے خیال میں کرتے تھے۔ سندھ میں اس طرح کی کبھی کبھار سیلاب آ جاتے ہیں تو ہر طرف سے لوگ کیا آ جاتے ہیں؟ امڈ آتے ہیں۔ ہم مسلمان ان چیزوں کا خیال نہیں رکھتے۔ ہم کہتے ہیں بس اس نے تعاون لایا ہے تو یہ بہت اچھا آدمی ہے۔ تعاون کے ساتھ جو وہ زہر ملاتا ہے اس سے بچنے کی ضرورت ہے۔ ٹھیک ہے اگر وہ کسی ذمہ دار آدمی کے ہاتھ پر تعاون لا کر دیتا ہے، اس علاقے کا جو ذمہ دار آدمی ہوتا ہے اس کے پاس پیسے جمع کرے، وہ جانتا ہے سب کچھ کو۔ اپنے طور پر اگر وہ لوگوں میں کیا کرتے ہیں، تو اس سے بڑا احتیاط رکھیں۔ یہ ہمارے گھروں کے اندر کیا کرتے ہیں؟ اپنا تہذیب رائج کر دیتا ہے این جی اوز کی صورت میں۔ یہ تو پھر بھی مصیبت زدہ علاقے ہیں، ویسے علاقوں میں بھی یہ لوگ آتے ہیں این جی اوز کی صورت میں، گھروں کے اندر جا کر تعاون کے نام سے لوگوں کو لالچ دے کر ان کو گمراہ کرنے کی کوشش کرتے ہیں۔ پھر جہاں پر مصیبت آ جائے وہاں پر تو افراتفری ہو جاتی ہے۔ ان میں ان کو بہت موقع ملتا ہے۔ ہم مسلمان تو جذباتی لوگ ہیں، ہر جگہ کیا کرتے ہیں؟ افراتفری مچاتے ہیں۔ یہ افراتفری نہیں مچاتے، اپنا کام کرتے ہیں۔ یہ وہاں پر بھی کیا کرتے ہیں؟ اس خیال سے آتے ہیں کہ ہم ان کو اپنا سبق پڑھائیں، ہم ان کو اپنا تہذیب سکھائیں۔ اس چیز سے انتہائی محتاط رہیں۔

اللہ تعالیٰ (ﷻ) غزہ کے مسلمانوں کو توفیق عطا فرمائے۔ ابھی تک وہ جس استقامت کے ساتھ دشمن کے سامنے کھڑے ہیں، تاریخ میں اس طرح کا کوئی وہ نہیں ملتا۔ حالانکہ وہ بے بس ہیں، بے کس ہیں، لیکن دشمن کے سامنے ابھی تک وہ شکست تسلیم نہیں کر چکے۔ اللہ تعالیٰ (ﷻ) ان کو مزید استقامت عطا فرمائے۔ لیکن ہم مسلمان بھی ہوشیاری کے ساتھ، سمجھداری کے ساتھ دشمن کے ساتھ دشمنی لڑنے کا ہمت کریں۔ افراتفری نہ مچائیں۔ بس پیسے بھی اس طرف لگائیں اور لوگوں کو بھی اس طرف لگائیں، سوچ سمجھ کر، جس طرح وہ سوچ سمجھ کر ہمارے کیا کرتے ہیں؟ تنصیبات کو نشانہ کرتے ہیں، دینی تنصیبات کو بھی، دنیوی تنصیبات کو بھی۔ ہم بھی دشمن کے ساتھ لڑنے کے لیے ایسے تیار ہوں کہ ہمارا نقصان کم سے کم ہو اور فائدہ ہمارا زیادہ ہو۔ ہم عموماً نقصان زیادہ اٹھاتے ہیں، فائدہ بہت تھوڑا کرتے ہیں بلکہ کبھی تو کرتے بھی نہیں ہیں۔

اللہ تعالیٰ (ﷻ) مسلمانوں کی حالت پر رحم فرمائے۔
وآخر دعوانا ان الحمدللہ رب العالمین۔

▬▬▬▬▬▬▬▬▬▬▬▬▬▬▬▬▬

⟪ پھر اہم نکات (𝗞𝗲𝘆 𝗣𝗼𝗶𝗻𝘁𝘀) ⟫

• ◆ دوہری آزمائش: ◆ امت مسلمہ بیک وقت دو قسم کے مصائب کا شکار ہے: قدرتی آفات (سیلاب، زلزلہ) اور اس سے کہیں زیادہ خطرناک دینی و اعتقادی فتنے۔
• ◆ ایمانی بحران: ◆ عقیدے کا بگاڑ اور الحاد کا فتنہ دنیاوی نقصانات سے بڑا خطرہ ہے کیونکہ یہ انسان کی آخرت کو تباہ کر دیتا ہے۔
• ◆ اخلاقی زوال: ◆ مغربی تہذیب کی اندھی تقلید نے ہمارے اخلاقیات، روایات اور معاشرتی اقدار کو شدید نقصان پہنچایا ہے۔
• ◆ نبی ﷺ کا کردار: ◆ مشکلات کے وقت ہماری ذمہ داری ہے کہ نبی اکرم ﷺ کی طرح امت کے لیے درد اور فکر رکھیں اور انہیں حکمت اور نرمی سے تباہی سے بچانے کی کوشش کریں۔
• ◆ امانت میں احتیاط: ◆ قدرتی آفات کے دوران جمع ہونے والا چندہ اور امداد ایک مقدس امانت ہے۔ اسے کرپشن، اقربا پروری اور بے جا اسراف سے بچا کر صرف مستحقین تک پہنچانا فرض ہے۔
• ◆ باطل قوتوں سے ہوشیاری: ◆ بحرانوں کے وقت غیر ملکی این جی اوز اور دیگر باطل قوتیں امداد کی آڑ میں اپنا کلچر اور نظریات پھیلاتی ہیں، جس سے امت کے ایمان اور تہذیب کو خطرہ لاحق ہوتا ہے۔

⟪ ملفوظات (𝗞𝗲𝘆 𝗦𝗮𝘆𝗶𝗻𝗴𝘀) ⟫

① "دنیا میں سیلاب آنے سے تو دنیا کا نقصان ہو جاتا ہے، لیکن عقیدہ میں خرابی آنے سے آخرت تباہ ہو جاتی ہے۔"
② "ہمارے اخلاقیات پر سیلاب آ چکا ہے؛ خیر خواہی، ہمدردی، صبر اور شکر صرف کتابوں کی باتیں رہ گئی ہیں۔"
③ "ہم مغرب کے طریقوں کو اپنا کر اپنے آپ کو روشن خیال سمجھتے ہیں، حالانکہ یہ ہماری روایات کا سیلاب ہے۔"
④ "میری مثال اس شخص کی طرح ہے جو آگ جلاتا ہے اور پروانوں کو اس میں گرنے سے بچاتا ہے؛ تم جہنم میں گرنا چاہتے ہو اور میں تمہیں بچا رہا ہوں۔"
⑤ "چندہ جمع کرنا اتنا مشکل نہیں ہوتا، جتنا اسے صحیح جگہ پر لگانا مشکل کام ہوتا ہے۔ یہ لوگوں کی امانت ہے۔"
⑥ "مصیبت کی گھڑی میں باطل قوتیں امداد کی آڑ میں اپنا تہذیب پلانٹ کرتی ہیں؛ ان کے تعاون کے ساتھ آنے والے زہر سے بچنے کی ضرورت ہے۔"
⑦ "ہمیں دشمن کے ساتھ ہوشیاری اور سمجھداری سے لڑنے کی ضرورت ہے، تاکہ ہمارا نقصان کم سے کم ہو اور فائدہ زیادہ ہو۔"

⟪ خلاصہ (𝗙𝗶𝗻𝗮𝗹 𝗦𝘂𝗺𝗺𝗮𝗿𝘆) ⟫

اس بیان میں امت مسلمہ کو درپیش دو طرح کے بحرانوں پر روشنی ڈالی گئی ہے۔ پہلا بحران ظاہری اور دنیاوی ہے، جیسے سیلاب، زلزلے اور دیگر قدرتی آفات، جن سے جانی و مالی نقصان ہوتا ہے۔ تاہم، دوسرا بحران اس سے کہیں زیادہ سنگین اور پوشیدہ ہے، جو دینی، اعتقادی اور اخلاقی زوال پر مبنی ہے۔ مقرر کے نزدیک، عقیدے کی کمزوری، الحاد کا پھیلاؤ اور مغربی تہذیب کی اندھی تقلید وہ حقیقی سیلاب ہے جو امت کی بنیادوں کو کھوکھلا کر رہا ہے اور اس کا نقصان دنیاوی آفات سے کہیں زیادہ دیرپا اور مہلک ہے۔

اس صورتحال میں مسلمانوں کی ذمہ داری ہے کہ وہ محض جذباتی ردِ عمل دینے کے بجائے نبی اکرم ﷺ کی طرح حکمت، درد مندی اور منصوبہ بندی سے کام لیں۔ امدادی کاموں میں شفافیت، امانتداری اور احتیاط کو یقینی بنایا جائے تاکہ مسلمانوں کا مال ضائع نہ ہو اور مستحقین تک پہنچے۔ ساتھ ہی، امداد کی آڑ میں کام کرنے والی باطل قوتوں اور این جی اوز کے ثقافتی اور نظریاتی حملوں سے بھی ہوشیار رہنا ضروری ہے۔ خلاصہ یہ ہے کہ امت کی بقا اور کامیابی کا راستہ صرف مادی امداد میں نہیں، بلکہ اپنے ایمان، اخلاق اور تہذیب کی حفاظت اور فروغ میں مضمر ہے۔

▬▬▬▬▬▬▬▬▬▬▬▬▬▬▬▬▬
#امت_مسلمہ #دینی_مصائب #سیلاب #زلزلہ #اخلاقیات #مغربیت #امداد #غزہ #احتیاط #اسلامی_بیداری #فکر_امت #نبی_کی_سنت #فتنوں_کا_دور #اردو_بیان #IslamicReminder