🌹 ظہر مجلس🌹

موضوع: انسان کی ہر حالت ایک آزمائش ہے۔۔۔اور اس کی وجہ 
🎙 اردو بیان :    
 مختار الامہ حضرت اقدس مفتی سید مختارالدین شاہ صاحب دامت برکاتھم العالیہ

بمقام: 
مرکز دارالایمان والتقوی کربوغہ شریف
🌙 بروز : بدھ 2 ربیع الاول 1447ھ
☀  بمطابق: 27 اگست  2025ء

https://drive.google.com/file/d/1QyePD04sqw0CX8tG51oJp3gD3KWWSb2O/view?usp=drive_link


عنوان: آزمائش کی حقیقت: دولت، غربت اور انسان کا طرزِ عمل

بِسْمِ اللّٰهِ الرَّحْمٰنِ الرَّحِيْمِ

فَأَمَّا الْإِنسَانُ إِذَا مَا ابْتَلَاهُ رَبُّهُ فَأَكْرَمَهُ وَنَعَّمَهُ فَيَقُولُ رَبِّي أَكْرَمَنِ
وَأَمَّا إِذَا مَا ابْتَلَاهُ فَقَدَرَ عَلَيْهِ رِزْقَهُ فَيَقُولُ رَبِّي أَهَانَنِ
كَلَّا بَل لَّا تُكْرِمُونَ الْيَتِيمَ
وَلَا تَحَاضُّونَ عَلَىٰ طَعَامِ الْمِسْكِينِ
وَتَأْكُلُونَ التُّرَاثَ أَكْلًا لَّمًّا
وَتُحِبُّونَ الْمَالَ حُبًّا جَمًّا

صَدَقَ اللهُ مَوْلَانَا الْعَظِيمُ

درود شریف پڑھیے

انسان کی آزمائش: خوشحالی اور تنگی

اللہ تعالیٰ جل جلالہ انسان کو آزماتا ہے، آزمائش کرتا ہے۔ ہر حال میں یہ آزمائش میں ہے۔ فقیر ہے، پھر بھی آزمائش میں ہے۔ امیر ہے، پھر بھی آزمائش میں ہے۔ بادشاہ ہے، پھر بھی آزمائش میں ہے۔ گدا ہے، پھر بھی آزمائش میں ہے۔ بیمار ہے، پھر بھی آزمائش میں ہے۔ صحت مند ہے، مضبوط ہے، پھر بھی آزمائش میں ہے۔ اللہ تعالیٰ نے بہت کچھ دیا ہے، پھر بھی آزمائش میں ہے۔ کچھ نہیں دیا ہے، پھر بھی آزمائش میں ہے۔

یہاں اللہ تعالیٰ نے دو طرح کی آزمائشوں کی بات فرمائی ہے۔

خوشحالی کا فریب

ایک ہے کہ انسان خوشحال ہو۔ مالدار ہے، دولت مند ہے، اللہ تعالیٰ نے سب کچھ دیا ہے، مال و دولت دی ہے اور ہر طرف سے اللہ تعالیٰ نے اس پر مہربانیاں کی ہیں، فراوانیاں کی ہیں۔ ایسے وقت میں انسان سمجھتا ہے کہ گویا میں اللہ تعالیٰ کے نزدیک بڑا معزز ہوں۔ مجھے جو اعزاز بخشا گیا ہے، یہ میرا کوئی گویا ذاتی، کوئی صفات میرے اندر ایسی ہیں جس کی وجہ سے میں، اللہ نے مجھے یہ مقام دیا ہے۔ حالانکہ یہ غلط فہمی ہے، یہ آزمائش ہے اس میں۔ یہ تو بات ٹھیک ہے کہ اللہ تعالیٰ کسی کو ہر جس کا مقام ہو اس پر رکھتا ہے۔ ہمیں بھی حکم ہے یہی۔ لیکن وہ کمال کہاں سے تم کو عطا ہوا؟ وہ کس نے عطا کیا؟ وہ منصب کس نے عطا کیا؟ وہ طریقہ کس نے بتا دیا؟ یہ سارے کے سارے اللہ تعالیٰ کے فضل سے ہوتا ہے۔ لیکن انسان سمجھتا نہیں ہے۔

یہاں اللہ تعالیٰ فرماتے ہیں کہ انسان تو ایسا ہے کہ جب اس سے اس کا رب آزماتا ہے خوشحالی میں، فَأَكْرَمَهُ تو اس کو عزت دیتا ہے۔ وَنَعَّمَهُ اللہ تعالیٰ اس پر نعمتوں کی بارش کرتا ہے۔ مال ہے، اولاد ہے، خوشی ہے، امن ہے وغیرہ وغیرہ۔ فَيَقُولُ رَبِّي أَكْرَمَنِ تو وہ کہتے ہیں کہ میرے رب نے مجھے بخش دی۔ یہ تو مانتا ہے، لیکن مطلب کیا ہوتا ہے؟ اس کے اندر ایک بات پوشیدہ ہے کہ مجھے جو بخشی ہے، مجھ میں میرے اندر کوئی کمال ہے، میرے اندر کیا ہے؟ کوئی کمال ہے، اسی لیے بخشی ہے۔

تنگی کا شکوہ

اور پھر جب دوسری طرف آزمائش پر لاتا ہے اس کو، وَأَمَّا إِذَا مَا ابْتَلَاهُ جب اس کو میں آزماتا ہوں، فَقَدَرَ عَلَيْهِ رِزْقَهُ اس کے رزق کو تنگ کرتا ہوں۔ قحط سالی ہے، بیماریاں آ گئیں، ایک بیماری جاتی ہے دوسری بیماری آتی ہے، ایک جاتی ہے دوسری آتی ہے۔ مشکلات، ایک مشکل آتا ہے، دوسرا مشکل ختم ہوتا ہے۔ دوسرا ختم نہیں ہوا ہے، تیسرا آ گیا ہے، چوتھا آ گیا ہے، پانچواں آ گیا ہے۔ تو آدمی مسلسل پریشانیوں میں ہے۔ تو پھر اب یہ نہیں کہتا کہ یہ میری غلطی ہے۔ اپنی طرف غلطی منسوب نہیں کرتا۔ وہاں تو کہتے ہیں کہ میرا کمال ہے۔ تو یہاں بھی کہے کہ ہمارا کمال میرا کمال نہیں کچھ گڑبڑ میرے اندر آئی ہے۔ اگر آپ اس کو اپنی کو کمال سمجھتے تھے کہ مجھے مال کی ملی ہے، تو اس کو بھی سمجھیں کہ مجھ سے کوئی غلطی ہو گئی ہے، مجھے معاف کریں اللہ تعالیٰ۔ لیکن یہ کیا کہتا ہے؟

تو کہتا ہے فَيَقُولُ رَبِّي أَهَانَنِ، مجھے اللہ نے ذلیل کر دیا۔ جس طرح شیطان کہتا ہے کہ جس طرح تو نے مجھے گمراہ کر دیا۔ گمراہ خود ہوا تھا، الزام اللہ پر تھوپتا تھا۔

اللہ کے نزدیک عزت کا حقیقی معیار

تو اللہ تعالیٰ فرماتے ہیں، كَلَّا۔ ایسا ہرگز نہیں کرتا۔ اللہ تعالیٰ جس پر کوئی انعام کرتا ہے، اس سے یوں ہی نہیں لیتا۔ نہ اس کی عزت کو ختم کرتا ہے۔ اللہ تعالیٰ جل جلالہ مہربان ہے لیکن یہ اس کی اپنی وجہ ہوتی ہے، وجوہات ہوتی ہیں۔ وہ قارون کہتا ہے، قارون بن جاتا ہے، وہ کہتا ہے کہ یہ میرا مال، میرا مال، میرا جائیداد، اس میں کسی کا کیا حق ہے؟ جس نے دیا ہے اس کا حق ہے اس میں۔ جس نے دیا ہے، اس کا اس میں حق ہے۔ مجھ پر کس کا کیا ہوتا ہے؟ میرے پاس جو مال ہے وہ ہمارا اپنا ہے، میرے علم، میرے ہنر، میرے کمال کا نتیجہ ہے۔

تو اللہ تعالیٰ فرماتے ہیں ایسا نہیں ہے۔ كَلَّا بَل لَّا تُكْرِمُونَ الْيَتِيمَ۔ تم یہ میں آزما رہا تھا۔ تم پر جب انعامات تھے تو تم نے فقیر کو حقیر نظروں سے دیکھا۔ تم نے یتیم کو اہمیت نہیں دی کہ یتیم کی عزت میں میری عزت ہے۔ یتیم کے پر مہربانی میں مجھ پر مہربانی کی جائے گی۔ اور تم نے اللہ تعالیٰ یہ نہیں کہتے کہ تم اس کو کچھ دیتے نہیں ہو۔ کبھی کبھی یتیم کو دیتا ہے، لیکن ایسا ڈالتا ہے جیسے کتے کو ڈالتا ہے۔ آپ دیکھتے ہیں راستے میں ایک فقیر کھڑا ہے۔ تو لوگ اس کو یوں ہی پیسے پھینکتے ہیں۔ کبھی تو مجبوراً پھینکتے ہیں کیونکہ گاڑی جا رہی ہے اور جب نہ پھینکیں تو کیا ہو جائے گا؟ تو جب آئے گا تو دوسری گاڑی سے ٹکر کھا لے گی۔ تو مجبوراً ہوتا ہے، کبھی کبھی تحقیر، حقارت سے۔ تو اللہ تعالیٰ صرف یہ نہیں چاہتا ہم سے کہ تم فقیر کی مدد کرو یا تم یتیم کی مدد کرو، بلکہ یہ کہتا ہے کہ عزت کے ساتھ کر دو۔

كَلَّا بَل لَّا تُكْرِمُونَ الْيَتِيمَ۔ ایسا ہرگز نہیں بلکہ یہ جو تمہاری خوشیاں ختم ہو گئیں، اس کی وجہ یہ تھی کہ تم یتیم کی عزت نہیں کرتے۔ دو چیزیں ہیں، جس کے ساتھ مدد بھی کریں، اس کی عزت بھی کریں۔ میں آپ سے ایک بات پوچھتا ہوں کہ اگر کوئی بادشاہ کہے اور بادشاہ سچا بادشاہ ہو، جھوٹا نہ ہو، جس طرح وعدے کرتے ہیں، وعدے والا نہیں ہوتا۔ بلکہ وہ کیا کرتا ہے؟ سچا ہوتا ہے، جو کہتا ہے وہ کرتا ہے۔ جو کہتا ہے، کرتا ہے۔ وہ لوگوں سے، وہ کہے، لوگوں سے کہے کہ یہاں یہ آدمی ہے، مجھے بڑا محبوب ہے، بچہ ہے۔ اس پر جو آدمی پانچ روپیہ لگائے گا میں اس کو پانچ روپے کے عوض میں پانچ سو روپے دوں گا۔ اتنا زیادہ دوں گا۔ پانچ روپے لگائے تو پانچ سو دوں گا۔ جو اس کے ساتھ، اور اس کی روزانہ کی تنخواہ بھی، اس کی جو جتنی خدمت کرے گا اس کے مطابق اس کو لاکھ بھی مل سکتا ہے، دو لاکھ بھی مل سکتا ہے۔ اب اس یتیم جو ہے، یہ یتیم، اس کے بارے میں اس پر جو کام کرے گا، تو کہیں گے اس کے لیے کون تیار ہے؟ تو ہر کوئی رشوت دے کر اس وزیر کو جو کسی کو مقرر کرتا ہے، لاکھوں روپے دے کر کہ مجھے اس ڈیوٹی پر لگائے۔ اس فقیر پر میں پیسے بھی خرچ کروں گا، مال بھی خرچ کروں گا، جان بھی خرچ کروں گا، عزت بھی دوں گا۔ تو ایسا ہوتا ہوگا نہیں ہوگا؟ ہر کوئی آدمی کہے گا کیونکہ پانچ روپے پر پانچ سو ملتا ہے۔ تو وہ کوشش کرے گا کہ اس کو خوشحال رکھیں، اس کی عزت کریں، اس کا خیال رکھیں، اس کی تربیت کریں، اس پر پیسہ لگائیں۔ اچھی زیادہ زیادہ لگائیں تاکہ زیادہ سے زیادہ پیسے ملیں ہمیں۔ تو یہ یتیم کو کیا ہو گیا؟ یہ عزت دے گا۔ اور ہمیں مجھے پھر کیا ملے گا؟ تنخواہ بھی ملے گا اتنی جتنا اچھی پرورش کروں گا اتنا پرورش دوں گا۔ اور آخر میں جب یہ بڑا ہو جائے مجھے پانچ ہزار ایکڑ کا پلاٹ بھی ملے گا۔ یہ پلاٹ بھی ہو جو آباد پلاٹ ہو، پانچ ہزار ایکڑ کیا ہو؟ پلاٹ آباد پلاٹ ہو۔

وجہ کیا ہے؟ یہ اس کی خدمت کیوں کرے گا؟ کہ اس کو یقین ہے بادشاہ کی بات پر۔ بادشاہ کی بات پر۔ حالانکہ یہ بادشاہ کمزور بھی ہو سکتا ہے، مالی لحاظ سے بھی کمزور ہو سکتا ہے۔ بادشاہ آپ دیکھتے ہیں کبھی کبھی بہت زیادہ اس کے پاس مال آتا ہے، کبھی چلا جاتا ہے۔ لڑائیاں ہوتی ہیں، جھگڑے ہو جاتے ہیں۔ یہاں اللہ رب العالمین جل جلالہ نہ تو وہ فقیر ہوتا ہے، نہ اس کے پاس میں کمی ہوتی ہے۔ جب وہ کہتے ہیں کہ یتیم کے سر پر ہاتھ رکھے۔ نبی کریم ﷺ نے فرمایا ہے کہ اس کے ہاتھ کے نیچے جتنے بال آتے ہیں شفقت کا ہاتھ، پیسہ مت دو۔ اس کے لیے ہر بال کے مقابلے میں ایک نیکی لکھی جاتی ہے۔ شفقت کا ہاتھ۔ اور قیامت کے دن میں اور یتیم کی کفالت کرنے والا ایسا ہوں گا۔ میرا درجہ تو نبوت کا بڑا ہو گا، باقی میرا ساتھ ہو گا۔ تو یتیم پر آپ رحم کرو تو آپ کو اللہ تعالیٰ مال میں برکت نصیب فرماتا ہے۔ پانچ سو گنا نہیں، زیادہ گنا۔

یتیم کی اچھی تربیت کریں، اللہ تعالیٰ تم کو اجر دیتا ہے۔ یتیم کے ساتھ مہربانی فرمائیں تو تم کو جنت دے گا، وہ پانچ ہزار ایکڑ نہیں ہے۔ کتنا ہے وہ؟ اس میں آپ جہاز چلاؤ، جہاز کے پر ختم ہو جائیں گے لیکن وہ ختم نہیں ہو جائے گا، اتنی بڑی پلاٹ ہو گی۔ اور جہاں جاؤ گے وہاں ایک سلطنت ہو گی تمہارے لیے۔ اللہ تعالیٰ خود فرماتے ہیں، جہاں جائے گا تو وہاں اس کو بڑی بادشاہی ملے گی۔ ایسا نہیں ہے کہ یہاں سے گیا، وہاں وہ خشک علاقے میں گیا، وہاں پانی بھی نہیں۔ جہاں بھی جاؤ گے وہاں کیا ہے؟ تمہاری بادشاہی ہے۔ اور ایسی بادشاہی، لوگ جب کسی جگہ پر زیادہ وقت گزارتے ہیں اگرچہ وہ کشمیر کیوں نہ ہو، بہت بڑے بڑے جنگلات کیوں نہ ہو، بڑی بڑی، کیا ہو، موسم کے لحاظ سے، ہر لحاظ سے بہت اچھی کیوں نہ ہو، لیکن وہ کہتے ہیں کہ میں کہیں نکل جاؤں۔ کبھی کبھی اس کی طبیعت ہوتی ہے انسان ایک چیز سے تنگ ہو جاتا ہے۔ تو وہ کہتے ہیں، اس سے وہ تبدیلی نہیں چاہے گا کہ میں کسی اور جگہ جاؤں۔ کیونکہ وہاں ہر چیز موجود ہو گی اور ہر وقت اس میں نئی نئی چیزیں آئیں گی۔ خود بھی نیا ہو جائے گا۔ ایک بیوی ہے، بہت محبت سے آپ نے کی ہے، لائی۔ پانچ دن کے بعد دیکھو، وہی چیز دیکھتے ہو۔ پھر پہلی اور دوسری بیوی برابر ہو جاتی ہے۔ وجہ کیا ہے؟ کہ پہلے تو چونکہ آپ کو ملی نہیں تھی، آپ مشتاق تھے۔ جب مل گئی تو کیا ہو گئی؟ تو پھر بس آپ کے قبضے میں آ گئی۔ جب قبضے میں آ گئی تو بس آپ روزانہ اس کو دیکھتے ہیں۔ لیکن اگر ہر وقت وہ نئی نئی ہو پھر کیا ہو گا؟ یعنی آج ایک طرح ہے، ابھی دوسری، دوسری طرح کا طرح ہے۔ تو آپ سیر نہیں ہوں گے کیونکہ وہ تبدیل ہو جاتی ہے۔ آپ کے اندر بھی طاقت زیادہ ہوتی جائے گی، ایسے نہیں کہ بوڑھے ہو جائیں، پھر کیا ہو جائے؟ طاقت کمزور ہو گئی۔ طاقت کمزور نہیں ہو گی۔ روز بروز تمہاری طاقت بڑھتی چلی جائے گی۔ تمہارا حسن بڑھتا چلا جائے گا۔ روز بروز۔ روز بروز نہیں ہر آن۔ ایک نوالہ کریں، آپ کو پتہ ہے پہلا نوالہ کریں بہت لذیذ لگتا ہے۔ دوسرا پھر، آخر میں ہو جاتا ہے تو کیا ہو جاتا ہے؟ تو سیر ہو جاتے ہیں کیونکہ اور کھاؤں؟ بس سیر ہو گیا۔ نہیں بہت اچھا سالن ہے، وہ کہتے ہیں سالن بہت اچھا ہے لیکن میرا اب، پھر وہ سیر ہو گیا۔ وہاں جتنا کھائے گا اتنا اس میں اور مزہ آئے گا۔ اس لیے کہتے ہیں کہ چالیس چالیس سال لوگ کھانے پر بیٹھیں گے۔ اب تو ٹائم دیر ہوتا ہے، اچھا سبق کا ٹائم ختم ہو گیا، یہ ہو گیا، وہ ہو گیا، وہاں ٹائم تو ہے نہیں، نہ ختم ہوتا ہے۔ ایسی پلاٹ آپ کو ملے گا۔ یتیم کے مہربانی سے، مہربانی کی وجہ سے۔

یتیم کی ناقدری اور معاشرتی ظلم

اس دنیا میں مہربان، ظالم اور مہربان کا فرق کیا جاتا ہے۔ جو ظلم کرتا ہے کسی پر نہیں کرتا، اگر کسی پر کرتا ہے تو وہ ظلم اپنی خود اپنی اوپر کرتا ہے۔ اپنے اوپر کرتا ہے۔ کسی اور پر نہیں کرتا۔ کتنے بدبخت ہیں وہ لوگ جو یتیموں کو دھکے دیتے ہیں اور پھر وہ نمازی بھی ہوتے ہیں۔ کتنے بدبخت ہیں وہ لوگ کہ وہ لوگوں کو خلاف اپنے مفاد کے لیے، اپنی تنخواہ کی بڑھانے کے لیے، اپنی عزت کی بڑھانے، منصب کو بڑھانے کے لیے دوسروں کے خلاف غلط رپورٹیں درج کرتے ہیں۔ کس قدر ہے ظالم وہ لوگ کہ جو مال، سالہا سال تک پوچھتے نہیں ہیں کہ اس کی غلطی کیا ہے؟ اس کی بیویاں رو رہی ہیں کہ ہمارا شوہر لاپتہ ہے۔ بیٹیاں رو رہی ہیں کہ میرا باپ لاپتہ ہے۔ چھوٹے چھوٹے بچے ہوتے ہیں وہ رو رہے ہیں کہ ہمارا ابو کہاں ہے؟ لیکن یہ ظالم محض اپنے منصب کے لیے یا کسی کے ایما کے لیے یا کسی کے اشارے پر، یا کسی حکومت کے اشارے پر یا کسی سے دباؤ کے تحت ایسے ظلم کرتا ہے۔ تو ایسا آدمی یاد رکھیں کہ وہ اللہ تعالیٰ کی مار سے کبھی نہیں بچ سکتا۔ اگرچہ بظاہر وہ بادشاہ نظر آئے لیکن اندر سے وہ جلتا ہو گا، اندر سے وہ برباد ہو گا، اندر سے وہ تکلیف میں ہو گا، اندر سے وہ بے چینی کے عذاب میں مبتلا ہو گا۔

کس قدر ظالم ہیں وہ لوگ کہ خود ایک لاکھ، ایک ہزار، چند ٹکوں کے لیے بچوں کو اغوا کر کے اس کی چیر لیتے ہیں، اس سے گردے نکالتے ہیں، پھر اس کو فروخت کرتے ہیں۔ اب دیکھیں یہ لوگ سارے کے سارے یہ چیزیں پاکستان میں ہیں۔ کس قدر ہیں وہ ظالم لوگ کہ وہ پانچ روپے کمانے کے لیے چرس، افیون، آئس یہ چیزیں لاتے ہیں اور اس کے ساتھ پولیس والے ملے ہوئے ہیں۔ اب الحمدللہ یہاں سنا ہے بہت اچھا آدمی آیا ہے اللہ تعالیٰ اس کی عمر میں برکت نصیب فرمائے۔ لیکن سنا ہے کہ ساتھ شیڈ میں ایک اور آدمی ہے، وہ اس کو پکڑ لیتا ہے، دوسرا اس کو بچاتا ہے۔ دعا کریں کہ اللہ پاک جو بچانے والا ہے، جو ختم، ان چیزوں کو ختم کرنے والا ہے اس کو اجر دے دے، ترقی دے دے اور جو اس کو بچانے والے ہیں اس کی کیا وہ اس کو سپورٹ کرنے والے ہیں، کیا یہ جو یہ دھندے کرتے ہیں چرس وغیرہ فروخت کرتے ہیں اور اس کے لیے پلانے کی کوشش کرتے ہیں۔ دعا کریں کہ اللہ پاک ان لوگوں کو بس کیفر کردار تک پہنچائے۔

تو یہ کتنے ظالم آدمی ہیں کہ ایک آدمی اپنے پیسے کمانے کے لیے دوسرے کے بچوں کو برباد کرتا ہے۔ آپ دیکھیں ایک آدمی جب نشئی ہو جاتا ہے وہ انسان نہیں رہ جاتا۔ کتوں کی طرح ندیوں میں، نالیوں میں پڑا رہتا ہے۔ ماں کی زیور کو چراتا ہے۔ دماغ، اس دماغ کی وجہ سے تو انسان انسان ہے۔ ورنہ اس میں گدھے میں کیا فرق ہے؟ گدھے اس سے زیادہ اچھا ہے، تکبر بھی ہے، کام بھی کرتا ہے۔ اس دماغ کو وہ اس پر خراب، اس کا خراب کرتا ہے۔ یہ جو نشہ فروخت کرنے والے ہیں یا پلانے والے ہیں، یا دوسرے کو دعوت دینے والے ہیں کہ تاکہ ہمارا کام چلے، ہماری بات چلے۔ اس سے بڑا ظالم کیا ہو گا؟ یہ تو ڈاکہ ڈالتا ہے انسان کے مال پر۔ اس سزا ڈاکوؤں کی ہونی چاہیے کہ ایک ہاتھ کاٹا جائے، دوسرے پاؤں کاٹے جائیں، اس پر سولی پر لٹکایا جائے۔ لوگوں کو مارتے ہیں۔ کیونکہ کسی کے دماغ خراب ہونا تو کیا ہے؟ یہ تو مر، مارنے کے مترادف ہے۔

اور پھر اس پیسے کی وہ بیٹا ہے کہ میں اس پیسے وہ چوری مار کر کے میں اس سے کھانا کھاتا ہوں۔ تو اس سے جو بیٹے پیدا ہوں گے وہ بھی حرامی ہوں گے۔ حرام خور ہوں گے۔ اس کی اولاد بھی حرام ہو گی۔ کیونکہ اس کے اندر حرام خون دوڑتا ہے۔ حرام خون سے حرامی پیدا ہو گا۔ تو آپ دیکھیں سراسر ظلم شروع ہے۔ کوئی اس کو قانون کی پردے میں کرتا ہے، قانون نہیں ہوتا۔ لیکن پردہ قانون کا ہوتا ہے۔ کوئی دینداری کی پردے میں کرتا ہے، کوئی رحم کی پردے، کسی اور پردے میں کرتا ہے، لیکن کرتا ہے ظلم۔ روزانہ یہاں لوگ آتے ہیں، دعا کریں ہمارے آدمی کا پتہ نہیں چلتا کہاں ہے۔ پتہ چلے مردہ، مرا ہوا ہے پھر بھی کوئی بات نہیں۔ ہمیں بتائیں کہ اس جرم پر پکڑا ہے، پھر بھی کوئی بات نہیں۔ لیکن یہ باتیں عوام کہتے ہیں، فقیر لوگ کہتے ہیں۔ یہ لوگ اب دیکھتے ہیں اس کا، وہ یہ آوازیں لگاتی ہیں ریڈیو میں اور کیا کہتے ہیں؟ واٹس ایپ وغیرہ میں، لیکن اس آنکھ، ناک، کان سے سنتے ہیں، دوسری کان سے نکالتے ہیں۔ اور یہ اللہ تعالیٰ جل جلالہ کی مار سے بے خبر ہیں۔ کہ جب پکڑتا ہے تو پھر پتہ چلتا ہے کہ وہ کس طرح پکڑتا ہے۔ اللہ، نبی کریم ﷺ فرماتے ہیں کہ حلیم کی غضب سے ڈرو۔ حلیم کے غضب سے ڈرو۔ وہ کچھ نہیں کہتا کچھ کو۔ ٹھیک ہو جائے گا، لیکن جب پکڑتا ہے پھر اس کے ساتھ پھر ایسا پکڑتا ہے کہ لوگوں کے دل ٹھنڈا ہو جائیں گے اس پر۔

میں آپ کو بتاتا ہوں کہ ایک آدمی سو آدمی کا قاتل ہے، اس نے ایک ہزار بچوں کو رلایا ہے، اس کے باپوں کو جیل میں ڈال دیا ہے، بلاوجہ۔ تین تین ماہ بند کی، ویسے بند کی ہیں وہ۔ وضو کو پانی نہیں ملتا، پیشاب کے لیے جاتے ہیں اس کے ساتھ سنتری جاتا ہے۔ آنکھوں پر پٹی لگائی ہوئی ہے۔ گناہ کیا ہے؟ پھر بعد میں پتہ چلے گا۔ جب چھوڑتے ہیں، ہماری کیا گناہ ہے؟ کہتے ہیں بس غلطی ہو گئی۔ تو آپ دیکھیں کہ ان لوگوں پر یہ کس قدر لوگ ظلم کر رہے ہیں اور کس طرح ان پر آنکھیں چھپا رہے ہیں۔ اور ایک گھنٹہ دیر کرنا کسی کو عذاب دینے میں، تو اس کو تو ایک گھنٹہ عذاب ملے گا۔ تکلیف ملے گی۔ آپ اپنے گھر میں بیٹھے ہیں، اے سی کے نیچے بیٹھے ہیں، پنکھے کے نیچے بیٹھے ہیں۔ تو اللہ تعالیٰ کے لیے دیکھو اپنے اوپر رحم کرو۔ دوسروں پر رحم کرنے سے ان پر تم رحم نہیں کرتے، اپنے اوپر رحم کرتے ہو۔ فقیر کا ہاتھ اللہ تعالیٰ کا ہاتھ سمجھو کہ یہ مجھے آزمائش کر رہا ہے۔ یہ فقیر نہیں یہ کھڑا ہے، یہ اللہ تعالیٰ جل جلالہ ہمیں آزمائش کرتا ہے کہ یہ اس کے ساتھ کیا رویہ رکھتا ہے؟ یہ قیدی ہے، یہ مظلوم ہے، نہ پوچھتا ہے نہ پوچھتا ہے۔ آپ دیکھیں کتنے ہیں ظالم، جج ظالم، اللہ تعالیٰ ان کا بیڑا غرق کرے۔ کہ وہ اپنے دو پیسوں کے لیے وہ جب کسی کا تاریخ لگاتا ہے تو اس پر بھی ستر ہزار روپے لیتے ہیں، اسی ہزار روپے لیتے ہیں، ایک لاکھ روپے لیتے ہیں کہ میں تمہاری تاریخ لگاؤں گا، یعنی تمہاری بات کو سنوں گا۔ اور بیٹا اسی لیے ہے کہ کیا ہے؟ باتوں کی لوگوں کی بات سنے۔ تو اس سے ظلم کیا اور کیا ہو گا؟ کیا اسلامی حکومت ایسی ہوتی ہے؟

ایک ہے نام، ایک ہے کام۔ خنزیر پر دنبہ لکھو، دنبہ نہیں بنتا خنزیر۔ ہم نے چونکہ دنبہ لکھا ہے لہذا یہ کیا ہو گیا؟ یہ دنبہ ہو گیا۔ یہ دنبہ ہو گیا؟ یا چلو اسلامی دنبہ لکھو اس پر۔ پھر بھی خنزیر ہے، اسلامی دنبہ ہے۔ خنزیر خنزیر ہے۔ برا قانون برا ہے، تم جو نام بھی اس پہ رکھو۔ عمل کو دیکھو تم کیا کر رہے ہو؟ عدالتوں میں آپ جائیں جہاں دیکھیں، ظالم کو مظلوم بناتا ہے، مظلوم کو ظالم بناتا ہے۔ چور، ڈاکو کو صادق الامین بناتا ہے اور صادق الامین کو کیا بناتا ہے؟ چور بناتا ہے۔ کیا یہ لوگ اللہ سے نہیں ڈرتے؟ یہ اللہ تعالیٰ اس کا، اس کا مطلب یہ ہوا کہ ان کا خیال ہے کہ کائنات کا چلانے والا کوئی ہے نہیں۔ اسی لیے وہ آزاد پھرتے کرتے ہیں۔ اللہ تعالیٰ یہی بات فرماتے ہیں، اب دیکھیں۔

رحم اور برکت کا اصول

كَلَّا بَل لَّا تُكْرِمُونَ الْيَتِيمَ وَلَا تَحَاضُّونَ عَلَىٰ طَعَامِ الْمِسْكِينِ تم یتیم، مسکین کے لیے تحریک نہیں چلاتے۔ کھانا تو کتے کو بھی ڈالا جاتا ہے۔ اس کے لیے باقاعدہ تحریک چلاؤ۔ ہماری تحریک کیا ہے؟ کہ فقیر کو کس طرح اور زیادہ فقیر کیا جائے؟ ایسے قوانین بنائے جائیں کہ فقیر اور زیادہ فقیر ہو جائے اور امیر کے پیسے میں فقیروں کے پیسے بھی چلا جائے۔ یہ اس کا مطلب یہ نہیں ہے کہ صرف لوگوں کو وعظ کیوں نہیں کرتے؟ ہم اس پر اکتفا کرتے ہیں علماء، کہ لوگوں کو ابھارنے کیوں کہ ہم تو ابھارتے ہیں لیکن جب ابھارتے ہیں اس میں بھی اپنا مقصد ہوتا ہے کہ یہ فقیر میں ہوں، مجھے دیا کرو۔ تمام دن وہ خیرات پر وعظ کر کے کہ خیرات کا اتنا ثواب ہے، اتنا ثواب ہے، فقیروں کو اتنا ثواب ہے، اس کو اتنا ہے، کر اتنا ثواب ہے۔ پھر کہتے ہیں کہ میں میں فقیر ہوں۔ یعنی سارا بیان بھی اپنے لیے کرتا ہے۔ اس کو ترغیب نہیں کہتے۔ یہاں اللہ، لوگوں کو ابھارتے نہیں ہیں۔ اٹھاتے نہیں ہیں۔ ایسے قوانین بناتے ہیں کہ جس سے وہ مسکین اور زیادہ مسکین ہوتا چلا جاتا ہے۔ کتنا ظلم ہے؟

آپ مہربان ہو جاؤ، آسمان والا تم پر مہربانی کرے گا۔ خود تو ظالم ہو، اللہ سے مہربانی چاہتے ہو۔ تم لوگوں کو آزاد کرو، غلامی سے نجات دو، اللہ تعالیٰ تم کو غلامی سے نجات دے گا۔ یہ دنیا میں اللہ تعالیٰ جل جلالہ نظام کو ٹھیک رکھتا ہے۔ آپ نظام سے نہ گھبرائیں، اپنے آپ سے گھبرائیں۔ اگر آپ سمجھتے ہو کہ ہماری گھر گر رہا ہے، ہمارا مدرسہ گر رہا ہے، ہمارا حکومت گر رہی ہے تو اپنے آپ کو سنبھالو۔ اپنے آپ کو سنبھالو۔ اور اگر آپ ٹھیک چل رہے ہو تو گھبراؤ مت۔ جب کوئی مکان گرنے والا ہوتا ہے تو انجینئر اس کو خود گراتا ہے۔ وہ ٹھیک ٹھاک مکان تھا کیوں گرایا؟ لیکن انجینئر کو پتہ تھا کہ اندر سے دیمک کھا گیا ہے، یہ گر جائے گا اور لوگوں کو برباد کرے گا، اس کو ڈالو۔ تو اللہ تعالیٰ تو عظیم بادشاہ ہیں، حکیم حکمت والا ہے۔ گھبراؤ مت، جو چیز گرتی ہے اٹھتی ہے، اس میں اللہ تعالیٰ کا راز ہو گا، حکمت ہو گی۔ لیکن آپ ٹھیک رہیں۔ خود ٹھیک رہیں۔ تو اس بات کی طرف اشارہ کرتے ہیں۔ تو کبھی بھی آپ اس کی فکر میں نہ رہیں کہ دوسرے کی نقصان میں اپنا فائدہ ڈھونڈو۔ دوسرے کے نقصان میں فائدہ ڈھونڈو۔ لیکن دوسرے کے نقصان میں نہیں جس طرح جج کرتے ہیں، دوسرے کے نقصان میں نہیں جس طرح ڈاکٹر کرتے ہیں۔ آج کل ڈاکٹر کیا ہے؟ کہ خود بھی کینسر لگاتا ہے، یعنی بیماریاں پیدا کرتے ہیں، ایسی دوائیاں دیتے ہیں اور پھر مہنگی مہنگی ایک، ایک ایک لاکھ روپے پر اس کا کیا، انجیکشن لگاتا ہے، فروخت کرتا ہے۔ ایک ٹیسٹ کی ضرورت ہوتی ہے، ایک ٹیسٹ کی، جس پر دس روپے، بیس روپے لگتے ہیں۔ وہ جب تک بیس ٹیسٹ نہ کرائے اور ڈاکٹر وہ جو لکھنے والا ہے وہ بیس ٹیسٹ ٹیسٹ والوں سے پیسے نہ لے، جمع نہ کرے، اس وقت اس کا کام نہیں ہوتا۔ ایک فقیر آدمی اسپتال نہیں جا سکتا۔ تو ڈاکٹروں سے کیا بن گئے؟ قصاب بن گئے۔ قصاب تو اچھا ہوتا ہے، ٹھیک گوشت فروخت کرتا ہے۔ یعنی وہ قصاب جو کتے فروخت کرتے ہیں۔ یہ قصاب بن گئے۔ علاج بھی نہیں کرتے، اور بیماریاں بڑھاتے ہیں۔ جو عامل ہوتے ہیں، وہ بھی ظالم بن گئے، وہ کہتے ہیں میں چٹکی میں ٹھیک کرتا ہوں۔ جو عالم عاملوں کے پاس پھنس گیا وہ وہاں سے نہیں جائے گا۔ میں ٹھیک ہو جاؤ گے، انشاءاللہ دو دن میں ٹھیک ہو جاؤ گے۔ وہ دو دن میں وہ کہتے ہیں کچھ افاقہ واقعی ہو گیا۔ پھر دو دن جب گزر جاتے ہیں، یہ نشہ دیتے ہیں، کیا دیتے ہیں؟ نشہ، تاکہ جو آدمی نشہ لیتا کرتا ہے، وہ کہے واہ میں تو زبردست آدمی ہو گیا۔ لیکن جب نشہ اتر جاتا ہے تو پھر اس سے زیادہ نکما ہو جاتا ہے۔

دنیا ظلم سے بھر گئی ہے۔ تو یہاں سے یتیم کی بات کی ورنہ ہر معاملے میں ظلم ہی ظلم ہے۔ اس ظلم کے لیے پیدا ہو جائیں گے لوگ۔ ظلم ختم ہو جائے گا انشاءاللہ۔ اللہ تعالیٰ ظلم کو زیادہ وقت نہیں دیتا۔ آپ دیکھیں کتنے ظالم آئے، کتنے اس پر کتنے دور گزر گئے؟ پانچ سال، چھ سال، پھر دمدمہ۔ پھر اللہ تعالیٰ اس کو خود بےخ و بن سے اکھاڑتا ہے۔ کتنے جرنیل آئے؟ کتنے بادشاہ آئے؟ کتنے آئے، کتنے گئے؟ یہ ساری، یہ کس کی بادشاہی ہے؟ اللہ تعالیٰ کی ہے۔ آپ کو صرف امتحان لینا ہے کہ اس امتحان میں تم پاس ہوتے ہیں یا فیل ہوتے ہیں۔

نتیجہ: عمل اور برکت

آپ ٹھیک چلیں، حلال کھائیں، آپ کی مال میں برکت ہو گا۔ یتیموں کا خیال رکھیں، تمہاری مال میں برکت رکھے گا۔ برکت اور چیز ہے۔ اس کے پیمانے ہمارے پیمانے اور ہیں، اللہ تعالیٰ کے پیمانے جو قانون ہے اس کے پیمانے اور ہیں۔ ہمارے پاس اگر سو روپے میں، سو روپے پر سود لگایا جائے، سود دیا جائے، سود لے لے، بیس روپے ماہانہ یا دس روپے ماہانہ۔ تو زیادہ ہو جائیں گی یا کم ہو جائیں گی؟ ہماری عقل کے مطابق۔ زیادہ ہوں گی یا کم ہوں گی؟ زیادہ ہو جائیں گی۔ لیکن اللہ تعالیٰ کہتے ہیں کم ہو جاتی ہیں۔ تو یہ عجیب الٹا حساب ہے۔ ہم کہتے ہیں کہ زیادہ ہوتے ہیں، اللہ تعالیٰ کہتا ہے کم ہو جاتے ہیں۔ اللہ تعالیٰ دیکھتا ہے کہ اندر سے اس کو دیمک لگ گیا، کیا؟ اس مال کو دیمک لگ گیا۔ یہ اس کا مال غلط جگہوں پر لگے گا، ڈاکٹر کھا لے گا، تھانیدار لے گا، بیوی بیمار ہو جائے گی۔ ہماری، فقیر کی بیوی روزانہ کہتی ہے ایک گولی لاؤ، ٹھیک ہو جائے گی۔ اس کی بیوی بیمار ہو جاتی ہے تو وہ کہتے ہیں کہ وہ لندن کے بغیر ٹھیک نہیں ہو گی۔ لندن، لندن لے جاؤ۔ دیکھا ہوگا لندن کو لے جاتی ہے۔ زکام کے لیے بھی لندن کو لے جاتی ہے۔ تو برکت کیسی ہو گی؟

میں آپ کو ایک مثال دیتا ہوں۔ کتے چھ بچے لاتے ہیں۔ کتیاں چھ، دس، بارہ بچے لاتی ہیں۔ اس لیے اس کو اللہ تعالیٰ نے اس کو بہت زیادہ پستان دیے ہیں، تن۔ حالانکہ دودھ تو اس کا کوئی نہیں پیتا لیکن وہ اس لیے اتنے تن اس کے ہوتے ہیں جتنے بچے وہ پیدا کرتے ہیں۔ گائے تو اگر چار تن رکھتے ہیں تو اس کے لیے وہ ہوتی ہے کوئی اس کا بیٹا، کیا، بچہ کھاتا پیتا ہے اور کچھ اس سے ہم پیتے ہیں، ہم بھی اس کے، کیا ہوتے؟ لیکن کتیا کو کیوں اتنے تن دیے ہیں؟ اللہ تعالیٰ فضول کام نہیں کرتا۔ اس کے اتنے بچے ہو سکتے ہیں۔ اتنے اس کے بچے ہو سکتے ہیں۔

لیکن میں آپ سے ایک بات پوچھتا ہوں کہ کتے دنیا میں کتنے ذبح کرتے ہیں؟ سوائے چینیوں کے میرے خیال میں کوئی کتا ذبح نہیں کرتا۔ اور سوائے ہمارے بعض قصابوں کے کہ جو کتوں کو بکریوں کی جگہ پر فروخت کرتے ہیں۔ بڑا سستا گوشت دیتا ہے۔ بکریاں کتنی وہ لاتے ہیں یہ کیا؟ کتنے بچے لیتے ہیں؟ ایک، جو اچھا بکرا ہوتا ہے دو بکریاں ہوتی ہیں دو۔ ورنہ بہت ہی کمال زور لگائے تو تین ہو جائے گی۔ لیکن کم ہوتے ہیں تین، دو والے ہوتے ہیں۔ روزانہ کے حساب سے جو جہراً، اعلاناً بکرے، کیا، بکرے ذبح ہوتے ہیں کتنے ذبح ہوتے ہیں؟ یعنی کم از کم نبی ہو تو ایک کروڑ بکرے دنیا میں ذبح ہوں گے۔ عید کے موقع پر تو کیا کروڑوں کے حساب سے ہوتا ہے۔ شادی کے حساب میں کتنا ہوتا ہے؟ اب تمہارا عقل کیا کہتی ہے کہ بکرے، کتوں کا کوئی کھاتا بھی نہیں ہے، بچے بھی بہت زیادہ لاتے ہیں۔ تو ریوڑ کتوں کے ہونے چاہیے یا بکریوں کے ہونا چاہیے؟ تمہارا عقل کیا کہتا ہے؟ یعنی جب اگر قیاس کیا جائے، منطق والے بھی بیٹھے ہوئے ہیں۔ تمہیں بتائیں کہ تمہارا حساب کیا کہے گا کہ کتے زیادہ ہونے چاہیے دنیا میں یا بکریاں زیادہ ہونی چاہیے؟ کتے۔ لیکن آپ اللہ کے نظام کو دیکھیں، بکریوں کے ریوڑ ہیں، ہمارا روڈ خالی نہیں ہوتا۔ کتے کیا ہوتے ہیں؟ باوجود اس کے کہ اس کو کوئی نہیں کھاتا، کم ہوتے ہیں۔ اس کی حفاظت نہیں ہوتی۔ پیدا ہوتے ہیں لیکن اس کی حفاظت نہیں ہوتی۔ برکت ایک ایسی چیز ہے کہ تمہارے مال کی اللہ پاک حفاظت فرمائے گا۔ کہ یہ مال حلال ہے، پاک ہے۔ اس کی ایک ایک پائی کو حفاظت ہونی چاہیے۔ آپ سے کوئی چیز گم نہیں ہو گی۔ گم ہو جائے گی، آپ دیکھیں گے پانچ ماہ، چار ماہ گم ہو جائے گی وہ چیز، لیکن چار، اس لیے اس نے اللہ تعالیٰ نے گم کر دیا کہ اس کے ساتھ اور چیزیں بہت سے آپ سے پتہ بھی نہیں ہوگا گم ہو گئی ہوں گی، وہ بھی، آپ نے دیکھا ہوگا وہ ساری چیزیں وہ آپ کے سامنے آ جائیں گی۔ یہ آپ کے مال جب حلال ہو گا تو اللہ تعالیٰ جل جلالہ آپ کے لیے حلال راستے بھی کھولے گا، اس سے فائدہ بھی ہو گا اور آپ کی مال کی کم سے کم مال سے بہت فائدہ ہو گا۔

آپ کا خیال ہے کہ یہاں مثلاً کبھی دو تین چار لاکھ آدمی ہو جاتے ہیں۔ تو کتنا دیگ پکائیں گے یہاں لوگ؟ آپ کو پتہ ہے؟ یہاں جو پکتا ہے لنگر میں، کتنا پکے گا؟ آپ کے خیال میں؟ آپ ان شادیوں میں دیکھیں دو سو آدمی ہوتے ہیں کتنے دیگ پکاتے ہیں؟ آپ نگر میں چلے جائیں، وہاں چولہوں کو گن لیں۔ یہی چولہے ہیں۔ رمضان المبارک میں بھی یہی ہوتے ہیں، آخری دن میں بھی یہی ہوتے ہیں۔ اور اجتماع میں بھی یہی ہوتے ہیں۔ چلتے رہتے ہیں۔ ایک بار ایک آدمی آیا، ایک طباخ لایا تھا میں کراچی سے۔ کراچی والے زبردست لوگ ہیں۔ اس نے کہا کہ جب دیکھا کہ یہ تو اس وقت لوگ کم ہوتے تھے پانچ چھ ہزار، سات ہزار، آٹھ ہزار تھے۔ انہوں نے کہا کہ دو سو ایک، دو سو بوری، اس نے کہا کہ ایک سو، ہم ایک بوری پورے کلاس کو، کیا، پوری، اس اجتماع کو ہم تقسیم کرتے ہیں۔ دو سو بوری چاول لاؤ اور اتنے دیگیں لاؤ۔ میں نے کہا کہ پھر خود لاؤ۔ میں نہیں کر سکتا جی۔ اس نے کہا کہ یہاں ہم چار پانچ دیگ چاول پکاتے ہیں، سب کا ہو جاتا ہے، بس برتنوں کو دھونا، لگنے کے وقت کو نہیں دیتے۔ آپ دیکھتے ہیں وہی سالن والے یہی چلتے رہتے ہیں۔

برکت اور چیز ہوتی ہے۔ یعنی آپ کو تھوڑی سی کام میں بہت زیادہ اللہ پاک اس میں برکت ڈال دے گا۔ سو آدمی گھر میں ہوں گے اتنی کیتلی میں سالن پکاؤ گے۔ سب کے ایسے زبردست ہو جائیں گے، پئیں گے۔ ورنہ ایک بھینس تمہارے گھر کے اندر پیدا ہو جائے، سارا کھائے گا۔ تو آپ مہربانی کرو، آپ کو بہت بڑی درجات ملیں گے انشاءاللہ، دنیا میں ملیں گے۔

رسول اللہ ﷺ کا اسوہ حسنہ: رحم اور ذمہ داری کا احساس

میں آپ کو صرف نبی کریم ﷺ کی ایک حدیث سناتا ہوں۔

درود شریف پڑھیں

آپ نے مشہور واقعہ سنا تھا، سنا ہے کہ نبی کریم ﷺ غار حرا میں گئے۔ وحی نازل ہوئی۔ اور اس کو بہت زیادہ وہ جب اس پر وحی نازل ہو گئی تو وہی احساس ذمہ داری کی وجہ سے، امانتداری کی وجہ سے وہ کپکپا رہے تھے۔ وہ اس لیے نہیں کپکپا رہے تھے کہ کوئی مجھے مارے گا۔ یہ غلط تفسیر ہے اس کی۔ پیغمبر کو اپنی پیغمبری کا پتہ اسی وقت چلتا ہے جس وقت اس کو پیغمبری ملتی ہے۔ اس میں کوئی اجتہاد نہیں ہوتا۔ اب کیوں کپکپا رہے تھے؟ دراصل زمینی، یہ احساس ذمہ داری سے کپکپاتے تھے۔ حضرت عمر بن عبدالعزیز رحمتہ اللہ علیہ کو جب اس پر ذمہ داری ڈالی گئی بخار لگ گیا اس کو۔ حضرت موسیٰ علیہ السلام کو جب کہا کہ پیغمبری مل گئی تو اتنی باتیں کی اللہ پاک سے کہ یا رب العالمین مجھے ڈر لگتا ہے، میرا دل کپکپاتا ہے۔ پھر کہا کہ میں تمہارا، مجھے ایک وزیر دے دو، میرا بھائی، میں فصیح نہیں ہوں، میں اٹکتا ہوں، میں بات نہیں کر سکتا۔ پھر کہا وزیر بھی تم کو دے دیا۔ پھر کہا کہ، پھر کہتا گیا، وجہ کیا تھی؟ کہ احساس ذمہ داری تھی۔ جو لوگ کہتے ہیں کہ مجھے، اس ذمہ داری کا مجھے، مجھے موقع دے دیں، خدمت کا موقع مجھے دے دیں، سمجھو کہ یہ ٹھگ ہے، یہ کیا ہے؟ یہ ٹھگ ہے، پیسے کمانے کے لیے کام کرتا ہے۔ یہ لوگ کہتے ہیں نا؟ یہ جو وزیر بنتے ہیں وہ کہتے ہیں کہ مجھے وزارت کا تھوڑا سا موقع دے دیں، تھوڑا میں خدمت کا موقع دے دیں۔ بھئی خدمت کا موقع تم کو دیتے ہیں، پیالے دھو، لٹرین صاف کرو۔ نہیں نہیں مجھے بادشاہ بنا دو، خدمت بنانے کے لیے کیا کرو؟ مجھے بادشاہ بنا دو۔

تو یہ احساس، جتنا ذمہ داری کا احساس ہو گا اتنا آدمی لرزتا ہے۔ کہیں میں اس میں فیل نہ ہو جاؤں، کہیں میں اس میں رسوا نہ ہو جاؤں۔ آپ اگر اندازہ لگائیں کہ کیوں کپکپا رہے تھے، اس کا پوچھو اماں خدیجہ رضی اللہ عنہا سے پوچھیں۔ وہ کیا آپ کو جواب دیتی ہے؟ وہ کہتی ہے واللہ ما يخزيك الله، قسم کھاتی ہے۔ کہ اللہ تعالیٰ کی قسم، وہ جانتے تھے کہ نبی کریم ﷺ کیوں کپکپا رہے ہیں۔ یہ جنات سے نہیں ڈر رہے تھے۔ نہ اس سے ڈرتے ہیں کہ کوئی مجھے پکڑ لے گا، مارے گا۔ خزی کسے کہتے ہیں؟ ذلت کو۔ تم کو اللہ رسوا نہیں کرے گا۔ یہ نہیں کہا کہ واللہ، تم کو مارے گا نہیں، تم پر جن کو نہیں چڑھائے گا، ایسا نہیں کہا۔ واللہ ما يخزيك الله۔ اللہ تعالیٰ کی قسم، تم کو اللہ رسوا نہیں کرے گا۔ رسوائی کیا ہوتا ہے؟ کہ آدمی اپنے کام میں فیل ہو جائے۔ اپنے کام میں، جو ذمہ داری کسی کے اوپر ڈالی جائے اور اس کو وہ سنبھال نہ سکے تو لوگ کہتے ہیں کہ دیکھو کتنا ذلیل ہے۔ کہ ذمہ داری تو اٹھائی، اٹھا نہیں سکتا۔

ابداً۔ پھر ہمیشہ کے لیے۔ واللہ ما يخزيك الله ابداً۔ یہ بخاری شریف کی روایت ہے۔ کبھی تم کو رسوا نہیں کرے گا۔ کیوں نہیں کرے گا؟ بادشاہ ہے یا کیا ہے؟ بتایا کہ إِنَّكَ لَتَصِلُ الرَّحِمَ۔ تم صلہ رحمی قائم کرتے ہو۔ یہاں اس میں رحم کا مادہ ہے۔ کیا ہے؟ کہ تم اپنوں کے ساتھ، رشتہ داروں کے ساتھ، ان کے ساتھ حسن سلوک کرتے ہو۔ یہ نہیں کہا کہ وہ واللہ تم غار حرا میں چلے گئے تھے، تم نماز پڑھتے ہو، لمبی لمبی رکعتیں پڑھتے ہو، اس لیے تم کو اللہ تعالیٰ ذلیل نہیں کرے گا۔ یہ نہیں فرمایا۔ فرمایا کہ تم صلہ رحمی کرتے ہو۔ رشتہ داروں کے ساتھ رشتہ داری پالتے ہو۔

دوسرا، وَتَحْمِلُ الْكَلَّ۔ کل اس کو کہتے ہیں کہ ایک ایسا بوجھ ہو کہ تمہارے کندھے پر ہو نہ تم کچھ، جس طرح ایک آدمی ہے لولا ہے، لنگڑا ہے، وہ چل نہیں سکتا، تم اس کو کندھے پر اٹھاؤ۔ یعنی وہ آدمی جو بے بس ہو، بیچارہ ہو، بے کس ہو، اس کو تم اٹھاتے ہو، اس کی تم برداشت کرتے ہو۔ یہ مہربانی ہے، مہربان نہیں ہے؟ مہربانی ہے۔

وَتَكْسِبُ الْمَعْدُومَ۔ تم کماتے ہو لیکن اب خود بھی کھاتے ہو لیکن تمہارا مال کس کے لیے ہوتا ہے؟ یہ نبی کریم ﷺ نے پندرہ سال گزارے ہیں اس ٹائم میں۔ پچیس سال میں شادی ہوئی تھی۔ حضرت خدیجہ رضی اللہ عنہا کی عمر چالیس سال تھی۔ تو جب نبوت اس کو مل گئی تو پندرہ سال گزر گئے، پندرہ سال وہ اتنی ذہین عورت تھی کہ اس کے تمام اخلاق، اطوار سب کو اس نے دیکھ لیا تھا۔ کہ کیسے مہربانیاں کرتے ہیں، کیسے فقیروں کا خیال رکھتا ہے، کیسے یتیموں کو ڈھونڈتا ہے، کس طرح یہ، وَتَكْسِبُ الْمَعْدُومَ۔ اور تم جس کے پاس معدوم المال ہو، مال نہیں ہے، اسباب نہیں ہیں، اس کے لیے تم کماتے ہو۔ ایک روایت میں ہے کہ، کمواتے ہو دوسروں کو، دوسروں کے لیے کمواتے ہو۔ جس کا کاروبار نہیں ہوتا تھا، کلہاڑی بنا کر اس کو کیا، کہ کندھے پر رکھو، جاؤ اس، کیا کرو؟ کماؤ۔ کمواتے ہو دوسروں کو، دوسروں کے لیے کمواتے ہو۔

وَتَقْرِي الضَّيْفَ۔ مہمانوں کی ضیافت کرتے ہیں۔ مہمانوں کی مہمان نوازی کرتے ہیں۔ وَتُعِينُ عَلَىٰ نَوَائِبِ الْحَقِّ۔ حق کے کاموں میں، حق کے حالات میں لوگوں کی مدد کرتے ہیں۔ اب یہ ساری جو جتنی چیزیں ہیں، آپ مجھے، آپ دیکھ لیا، اس میں کوئی چیز ایسی نہیں ہے کہ تم نے روزے رکھتے ہو، تم نمازیں پڑھتے ہو، تم یہ کرتے ہو، وہ کرتے ہو۔ یعنی نمازیں پڑھنا، روزے رکھنا تو اس لیے ہے کہ تم کو اللہ تعالیٰ سے تعلق بن جائے اور اس مضبوط تعلق بننے کے بعد تمہارے اندر یہ صفات آ جائیں، تمہارے اندر یہ صفات آ جائیں۔ اس لیے قسم کھائی کہ واللہ ما يخزيك الله۔

تو میں آپ کو بتاتا ہوں کہ تم مہربان ہو جاؤ، اگر حکومت ہو تو تم کو اللہ تعالیٰ کبھی ذلیل نہیں کرے گا۔ اگر آپ گھر والے ہو، گھر میں، تمہارا گھر کبھی اللہ برباد نہیں کرے گا۔ مدرسے والے ہو، تمہارا مدرسہ اللہ برباد نہیں کرے گا۔ لیکن مہربانی سے کام لے لو، رحم سے کام لے لو۔ اور ہر جگہ دیکھو کہ مہربانی، یعنی میں کس طرح کسی کو خیر پہنچاؤں؟ اللہ نبی کریم ﷺ فرماتے ہیں، خَيْرُ النَّاسِ مَنْ يَنْفَعُ النَّاسَ۔ بہترین انسان وہ ہے، یہ نہیں کہ جو نفلی پڑھتے ہیں۔ مَنْ يَنْفَعُ النَّاسَ۔ جو لوگوں کے لیے مفید ہو، لوگوں کو فائدہ پہنچائے۔ دیکھیں بعض لوگ ایسے ہوتے ہیں کہ لوگ کہتے ہیں یار یہ نہ ہو ہم کیا کریں گے؟ یعنی اتنا اچھا ہوتا ہے کہ ہر اس کی کیا، وہ لوگوں کی ضروریات اللہ تعالیٰ نے اس کے ساتھ وابستہ کی ہوں۔ یہ لوگ خفا نہ ہو جائیں کہ میں تھک گیا ہوں، میں فقیر ہوں۔ تھک تو جاتا ہے انسان، کمزور ہے۔ لیکن یہ کتنی بڑی بات ہے کہ اللہ تعالیٰ نے لوگوں کی ضروریات ہمارے ساتھ وابستہ کی ہیں اور تم لوگوں کی ضروریات کو پورا کرنے کی کوشش کرتے ہو۔ پورا کرنے والا کون ہے؟ اللہ تعالیٰ ہے۔ تو مہربانی کو اپناؤ۔ مہربان آسمان والا بھی بڑا مہربان ہے، اللہ رب العالمین بڑا مہربان ہے، وہ تم پر مہربانی کرے گا، فرمائے گا، اللہ تعالیٰ تم کو ذلت سے بچائے گا۔

## اہم نکات

آزمائش کا مفہوم: اللہ تعالیٰ انسان کو خوشحالی اور تنگی، دونوں حالتوں میں آزماتا ہے۔ دولت ملنا اللہ کی رضا اور تنگی ملنا اس کی ناراضی کی علامت نہیں، بلکہ یہ دونوں آزمائشیں ہیں۔

انسان کا فریب: خوشحال انسان یہ سمجھنے لگتا ہے کہ اس کی اپنی قابلیت کی وجہ سے اسے عزت ملی ہے، جبکہ تنگی میں مبتلا شخص یہ گمان کرتا ہے کہ اللہ نے اسے ذلیل کر دیا ہے۔

عزت کا حقیقی معیار: اللہ کے نزدیک عزت کا معیار مال و دولت نہیں، بلکہ یتیموں، مسکینوں اور بے کسوں کے ساتھ حسنِ سلوک اور مہربانی کا رویہ ہے۔

ظلم کا انجام: جو لوگ یتیموں کی عزت نہیں کرتے، غریبوں کا حق مارتے ہیں اور معاشرے میں کسی بھی قسم کا ظلم کرتے ہیں، وہ درحقیقت اپنے اوپر ہی ظلم کرتے ہیں اور اللہ کی پکڑ سے نہیں بچ سکتے۔

رحم اور برکت: دوسروں پر رحم کرنے، خاص طور پر بے سہاروں کی مدد کرنے سے اللہ تعالیٰ مال، جان اور ہر چیز میں برکت عطا فرماتا ہے۔

رسول اللہ ﷺ کا اسوہ: حضرت خدیجہ (رضی اللہ عنہا) نے گواہی دی کہ اللہ آپ ﷺ کو کبھی رسوا نہیں کرے گا کیونکہ آپؐ صلہ رحمی کرتے تھے، بے سہاروں کا بوجھ اٹھاتے تھے، اور ضرورت مندوں کی مدد کرتے تھے۔ یہی اوصاف اللہ کی رضا کا سبب ہیں۔

## خلاصہ

اس بیان کا مرکزی خیال یہ ہے کہ دولت اور غربت، دونوں اللہ تعالیٰ کی طرف سے آزمائشیں ہیں۔ انسان اکثر اس غلط فہمی کا شکار ہو جاتا ہے کہ خوشحالی اس کی ذاتی قابلیت کی وجہ سے ملی ایک عزت ہے، جبکہ تنگی کو وہ اللہ کی طرف سے ذلت سمجھتا ہے۔ اللہ تعالیٰ اس سوچ کی نفی کرتے ہوئے فرماتے ہیں کہ اصل معیار یہ ہے کہ انسان معاشرے کے کمزور طبقے، بالخصوص یتیموں اور مسکینوں کے ساتھ کیسا سلوک کرتا ہے۔ جو لوگ ان کی عزت نہیں کرتے اور ظلم کا راستہ اپناتے ہیں، وہ اللہ کی رحمت سے محروم ہو جاتے ہیں اور اپنی خوشیوں کو خود ہی ختم کر بیٹھتے ہیں۔ اس کے برعکس، جو لوگ رحم اور مہربانی کو اپناتے ہیں، اللہ ان کے رزق اور زندگی میں برکت ڈال دیتا ہے۔ نبی کریم ﷺ کی زندگی اس کی بہترین مثال ہے، جن کے اعلیٰ اخلاق اور کمزوروں سے ہمدردی ہی ان کی عظمت کی دلیل تھے۔ لہٰذا، اللہ کی رضا اور دنیا و آخرت کی کامیابی کا راستہ دوسروں کے ساتھ رحم اور انصاف کے سلوک میں پوشیدہ ہے۔